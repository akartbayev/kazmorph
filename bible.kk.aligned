Ефрем руының таулы жерінде, Сұфтың үрім-бұтағы мекендеген Раматаим қаласында Елқанах атты адам тұратын.
Ол Ерохамның ұлы, Еліхудің немересі, Тохудың шөбересі, Сұфтың шөпшегі еді, Сұф кезінде Ефрата қаласының тұрғыны болған.
Елқанахтың Ханна және Пәнана есімді екі әйелі бар еді.
Пәнананың балалары болды, ал Ханна құрсақ көтермеді.
Құрбандық шалғаннан кейін Елқанах әйелі Пәнанаға және одан көрген ұл-қыздарына тиісті үлестерін беретін,
ал Ханнаға екі еселеп табыстайтын.
Ол жыл сайын солай істейтін.
Олар Шилоға Жаратқан Иенің үйіне өрлеп барған кезде Пәнана Ханнаны осылай өкпелететін.
Ханна болса егіле жылап, астан дәм татпайтын.
Еріндері жыбырлап тұрса да, әйел іштей жалбарынып, ешқандай дыбыс шығармады.
— Сен қашанғы мас болып жүре бересің? Шарап ішуіңді доғар! — деп зекіді.
Ал Ханна: — Мырзам, олай емес.
Мен бір күйзеліп жүрген сорлы әйелмін.
Тек көкірегімдегі зарымды Жаратқан Иеге ақтарып сиынып отырмын.
Сол кезде мына баланы сыйлай көрсін деп жалбарынған едім.
Ием жанды алады әрі тірілтеді, Көрге түсіріп, одан алып та шығады.
Жаратқан не кедей, не бай да етеді, Не төмендетіп, не жоғарылатады,
Ием Өзіне бағышталғанды қорғап күзетеді, Ал зұлымдар қара түнекте өледі, Пенде өз күшімен жеңіске жетпейді.
Осыдан кейін Елқанах үй ішімен Рамаққа қайта оралды.
Олар Жаратқан Иеге мойынсұнбайтын
Қызметші шанышқыны қазандағы әр түрлі етке сұғып, ілінгеннің барлығын діни қызметкердің үлесі деп алып кететін.
Шилоға келген күллі исраилдіктерге де Елидің ұлдары осылай істейтін.
Тіпті құрбандықтың Құдайға арналған майлы бөліктері ажыратылып, өртелмей жатып-ақ олардың қызметшісі келіп: — Діни қызметкерге қуыруға шикі ет кесіп бер, ол сенен піскен етті емес, тек шикі етті ғана алады, — дейтін.
Анасы оған жыл сайын жаңадан кішкене сырт көйлек тігіп, оны күйеуімен бірге сол жылғы құрбандықты шалу үшін Шилоға өрлеп барғанда ала келетін.
Бұдан кейін екеуі үйлеріне қайтатын.
Ал Самуил Жаратқан Иенің көз алдында есейіп өсіп жатты.
Ели сол кезде жасы ұлғайып қартайған еді.
Оларға былай деп ескертті: «Неге сендер сондай сұмдық қылықтармен айналысып жүрсіңдер? Жұрттың бәрінен сендер туралы жаман сөздер естіп жүрмін.
Балаларым, қойыңдар! Жаратқан Иенің халқының арасына тарап жатқан осы әңгіме жақсы әңгіме емес.
Ал егер ол Жаратқан Иенің Өзіне қарсы күнә жасаса, онда сол пенденің сөзін кім сөйлейді?» Әйтсе де ұлдары Елидің айтқанына құлақ аспады.
Ал жасөспірім Самуил Жаратқан Иеге де, адамдарға да ұнамдылығы арта түсіп, өсіп келе жатты.
Исраилдің барлық руларының ішінен арғы атаңды Менің діни қызметкерім болуға таңдап алдым.
Оны Маған бағышталып шалынған құрбандықтарды арнайы үстелде өртеуге, хош иісті заттарды түтетуге және алдымда жеңсіз сырт киімді киіп жүруге тағайындадым.
Сондықтан да Исраилдің Құдайы — Жаратқан Ие мынаны айтады: Бұрын Мен өзіңнің ұрпақтарыңды және әкеңнің басқа да үрім-бұтағын мәңгі бақи діни қызметкерлерім болуға бұйырған едім.
Бірақ қазір Мен, Жаратқан Ие, былай деп шештім: Енді бұлай болмайды! Себебі Мені сыйлағандарды Мен де сыйлаймын, ал Мені менсінбегендер масқара болады.
Біліп қой, болашақта Мен өзіңнің де, әкеңнің де ұрпақтарының жасын ұлғайтпай, жас кездерінде-ақ өлімге душар етемін.
Жер бетіндегі тұрағымның қайғылы жағдайға ұшырауына куә боласың.
Мен басқа исраилдіктерге игілік сыйлағанда, сендердің үй іштеріңде бірде-бір қария қалмайды.
Елидің көздері мүлдем дерлік көрмей қалған еді.
Құдайдың Келісім сандығы орналасқан Жаратқан Иенің ғибадатханасында Самуил де тынығып жатты.
Сонда Жаратқан Ие Самуилдің атын атап шақырды.
Ол: «Тыңдап тұрмын», — деді де,
Самуил солай істеді.
Бұған дейін Жаратқан Ие өзіне аян беріп, сөзін арнамағандықтан, Самуил Оның даусын танымайтын еді.
Жаратқан Ие Самуилді үшінші рет шақырды.
оған: — Бар да жат.
Самуил төсегіне барып жатты.
Бала: — Айта гөр, пендең тыңдап тұр, — деп жауап берді.
Сонда Құдай Самуилге мынаны айтты: — Мен Исраилде естіген адамды қатты абыржытатын бір нәрсе істемекпін!
Сол күні Мен Елидің отбасы туралы айтқан сөздерімді басынан аяғына дейін жүзеге асырамын.
Сол себепті Мен: Елидің отбасы өз кінәсінің зардабынан ешқашан не құрбандық, не басқа да сый-тарту арқылы арыла алмайды деп ант еттім.
Ертеңгісін ол әдеттегідей Жаратқан Иенің киелі үйінің есіктерін ашты.
— Құлағым сізде, ата, — деп жауап берді ол.
Ели: — Құдай саған не деді? Оны менен жасырма.
Сонда Самуил ештеңені бүкпестен бәрін айтып берді.
Ал Самуил есейіп, өсе берді.
Жаратқан Ие Самуилге сөзін арнап, Өзінің кім екенін ашқан Шилода оған аян беруін жалғастыра берді.
Осылай Самуилдің айтқандары бүкіл Исраил халқына кеңінен тарап жатты.
Сол тұста исраилдік жасақшылар філістірлерге қарсы соғысқа аттанды.
Қалғандары жасақтың қосына оралғанда, Исраилдің рубасылары ақылдасып: «Жаратқан Ие бүгін неліктен філістірлердің бізді талқандап жеңулеріне жол берді? Жаратқан Иенің Келісім сандығын Шилодан осында алдыртайық.
Жаратқан Иенің Келісім сандығы жасақтың қосына жеткізілген кезде исраилдіктердің қуана салған айқайынан жер жаңғырықты.
үрейлері ұшып: «Олардың араларына Құдай келіпті! — десті.
Сорладық! Осы құдіретті тәңірлерден бізді кім құтқара алады? Олар иен далада әр түрлі апаттар жіберіп, мысырлықтарды құртқан еді ғой!
Ендеше нағыз батырларша жан аямай соғысыңдар!» — деп сарбаздарын жігерлендірді.
Бұған қоса Құдайдың сандығы жаудың қолына түсті, әрі Елидің екі ұлы Опни мен Пінехес қаза тапты.
Шайқасып жатқандардың арасынан Бунямин руының бір адамы сытылып шығып, жүгірген бойы сол күні Шилоға жетті.
Зарлы айқайды естіген Ели: — Мынау не қылған айқай-шу? — деп сұрады.
Елидің жасы тоқсан сегізде болатын, ол көзі көрмей, зағип болып қалған еді.
Ели: — Не болғанын айтып берші, балам? — деп өтінді.
Хабаршы: — Шайқаста Исраилдің жасағы філістірлерден қашып кетті.
Құдайдың сандығы жаудың қолына түсті, — деп мәлімдеді.
Ели қырық жыл бойы Исраилге билік айтып келген еді.
Бұл кезде Елидің келіні, Пінехестің әйелінің босанатын мезгілі жақындап қалған болатын.
Бірақ ол бұған жауап қайырмады, тіпті көңіл де бөлген жоқ.
Ол: «Салтанатты ұлылық Исраилді тастап кетті, себебі жау Құдайдың сандығын қолына түсірді», — деп налыды.
Філістірлер Құдайдың Келісім сандығын қолға түсіргеннен кейін оны Әбен-Езерден Азот қаласына алып барды.
Азоттықтар келесі күні ертемен тұрып, ғибадатханаға келгенде Дагонның мүсіні Жаратқан Иенің сандығының алдында етпетінен құлап жатыр екен! Олар мүсінді көтеріп, бұрынғы орнына қойды.
Бірақ келесі күні де таң сәріде тұрып, қарағанда Дагон қайтадан Жаратқан Иенің сандығының алдында етпетінен құлаған еді.
Сол себептен Дагонның діни қызметкерлері мен оның Азоттағы ғибадатханасына келушілер күні бүгінге дейін осы табалдырықты баспайды.
Мұны көрген Азот халқы: «Исраилдің Тәңірінің сандығы бұл жерде қалмауға тиіс! Өйткені олардың Тәңірі бізді де, өз тәңіріміз Дагонды да қатты жазалап отыр», — деді.
Жас демей, кәрі демей, Жаратқан Ие қаланың тұрғындарының бәріне бірдей індет таратты.
Содан оларға жаппай шиқанды ісіктер шыға бастады.
Олар кісілерін жұмсап, філістірлердің барлық әміршілерін шақыртып алып: «Өзіміздің де, халқымыздың да құрып кетпеуі үшін Исраилдің Құдайының сандығын осы жерден өз мекеніне қарай жіберіңіздер!» — деп өтінді.
Ажал бүкіл қала халқын қатты үрейлендірді, себебі Құдайдың құдіретті қолы оларды қатты жазалап жатты.
Өлмей тірі қалғандардың денелеріне шиқанды ісіктер шығып, қатты қинады.
Қала тұрғындары көмек сұрап көкке қарай жалбарынды.
філістірлер абыз-көріпкелдерін шақырып, оларға: — Жаратқан Иенің сандығымен не істеуіміз керек? Оны өз орнына қалай қайтаруға болатынын айтыңдаршы? — деген сауал қойды.
Әлгілердің жауабы мынау болды: — Исраилдің Құдайының сандығын қайтарамыз десеңдер, оны құр жібермей, айыптарыңды өтейтін сый-тартумен қоса қайтаруларың керек.
Ісіктердің және елдеріңді ойрандап жатқан тышқандардың алтын мүсіндерін жасатып, Исраилдің Құдайының даңқты ұлылығын мойындаңдар! Мүмкін, Ол сонда өздеріңді, тәңірлерің мен елдеріңді осылай ауыр жазалауын доғарар.
артынан бақылап отырыңдар! Егер арба өз жеріне, Бет-Шәміш қаласына қарай өрлесе, онда осы зор апатты бізге Жаратқан Иенің Өзінің жібергені.
Арбаның үстіне Жаратқан Иенің сандығын орналастырып, жанына ісіктер мен тышқандардың алтын мүсіндері салынған сандықшаны қойды.
Філістір әміршілері олардың соңынан Бет-Шәміштің шетіне дейін еріп барды.
Філістірлердің бес әміршісі осының барлығын бақылап тұрып, сол күні Әкронға қайта оралды.
Оның киелі сандығының ішіне қарағандары үшін Жаратқан Ие Бет-Шәміштің тұрғындарын жазалап, жетпісін өлтірді.
Олар Кирият-Иғарым қаласының тұрғындарына хабаршыларын жұмсап: «Філістірлер Жаратқан Иенің сандығын қайтарып жіберді.
Енді келіп, оны өздеріңе алып кетіңдер!» — деген сәлем жолдады.
Сонда Кирият-Иғарымның адамдары келіп, Жаратқан Иенің Келісім сандығын өздеріне алып кетті.
Келісім сандығы Кирият-Иғарымда ұзақ уақытқа, тіпті жиырма жылға қалды.
Осылайша халық Миспа қаласына жиналды.
Олар (күнәларына өкінгендерінің белгісі ретінде) құдықтан су тартып алып, оны Жаратқан Иенің алдында жерге төкті.
Бұл туралы естіген исраилдіктер олардан қорқып кетті.
Олар Самуилден: «Бізді філістірлерден құтқарып, аман алып қалсын деп Құдайымыз Жаратқан Иеге үздіксіз жалбарына көріңіз!» — деп өтінді.
Філістірлер бұрынырақ Исраилден Ғат пен Әкронның арасындағы қалаларды тартып алған болатын.
Сонымен қатар аморлықтармен де арада тыныштық орнады.
Самуил бүкіл өмір бойы исраилдіктердің биі болып өтті.
Ол жыл сайын Бетел, Ғылғал және Миспаны аралап, олардағы ғибадат орындарында халыққа билік айтып жүрді.
Бұл жерде Самуил Жаратқан Иеге арнап құрбандық үстелін орнатты.
Тұңғышының аты Жоел, кенжесінің аты Абиях еді.
Сонда исраилдіктердің рубасылары жиналып, Рамақ қаласына Самуилге барып,
Сонымен, айтқандарына құлақ ас.
Самуил Жаратқан Иенің барлық сөздерін өзінен патша тағайындауды сұрап отырған халыққа жеткізіп,
Олар күймелердің алдында жүгіріп отыратын да болады.
Патша қыздарыңды сарайына иісмай жасаушы, аспазшы не наубайшы етіп алып кетеді.
Ол ең жақсы құл-күңдеріңді, мүйізді ірі қараларың мен есектеріңді алып, өз жұмысына салады.
Осы сөздерім жүзеге асқанда, өздерің тілеп алған патшаларыңнан құтқаруды сұрап жалбарынасыңдар.
Бірақ Жаратқан Ие сол кезде өтініштеріңе құлақ салмайтын болады!
Бірде Қиштың есектері адасып, жоғалып кетті.
Сонда ол Саулды: «Балам, қызметші жігіттердің біреуін ертіп алып, есектерді іздеуге шықсаңшы», — деп жұмсады.
Олар Ефрем руының таулы жерін және Шалишаның маңайын аралап шыққанмен таба алмады.
Әйтпесе әкем есектерді емес, бізді уайымдап жүрер, — деді.
Кәне, соған барайық.
Мүмкін, қайдан іздеу керек екенін айтып берер, — деп ұсыныс жасады.
Әлде бірдеңеміз бар ма? — дегенде,
қызметші: — Менде бір ширек мысқалдай күміс бар.
— Жақсы, жүр, кеттік! — деп Саул келісті.
— Иә, осында, алдарыңызда кетіп бара жатыр, — деп жауап берді олар.
— Тезірек барыңыздар.
Ол қаламызға бүгін ғана келді.
Қазір халық ғибадат ететін биіктеу орында құрбан шалмақшы.
Халқымның қиналған айқайы құлағыма жетіп, оларға назар аударып келемін».
Ол халқымды басқаратын болады», — деп білдірді.
Самуил оған: — Сол кісі менмін.
Бүгін сендер құрбандық асына менімен бірге қатысасыңдар.
Самуил: — Мынау саған арнап бөлек қойылған ет.
Мен: «Жұртты қонаққа шақырдым» деген кезден бастап ол саған арналып, дәл осы сәт үшін бөлек қойылды, — деді.
Кейін олар ғибадат орнынан төмен түсіп, қалаға қайтты.
Олар саған: «Сен іздеген есектер табылды.
Бірақ әкең енді оларды емес, сені ойлап, балама не болды екен деп уайымдап жатыр» дейтін болады.
Біреуі үш жас лақ, екіншісі үш күлше нан, үшіншісі бір торсық шарап көтеріп бара жатады.
Сол жерде філістірлердің жасақшылар тобы да орналасқан.
Оған жақындағанда пайғамбарлар қауымының бір тобын кездестіресің.
Саулды бұрыннан танитындар оның пайғамбарлармен бірге ерекше күйге түсіп, Құдайды мадақтап жүргенін көргенде: «Қиштың ұлына не болған? Саул да пайғамбарлардың қатарына қосылған ба?» — десті.
«Саул да пайғамбарлардың қатарына қосылған ба?» деген мәтел осылай пайда болды.
Оларды таба алмаған соң Самуил ағаға кіріп шықтық, — деді.
— Ол сендерге не деді? Айтып берші, — деп сұрады ағасы.
— Бізге: «Есектерің табылды!» деп нық айтты.
Содан соң Самуил Исраил халқын Жаратқан Иенің алдына Миспаға жиналуға шақырды.
Сол жерде оларға былай деді: — Исраилдің Құдайы Жаратқан Ие мынаны айтады: «Исраилдің үрім-бұтағы, сендерді Мысырдан алып шығып, мысырлықтардың және өздеріңді қанаған барлық басқа да патшалықтардың езгісінен азат еткен Менмін!»
Алайда сендер бүгін Құдайларыңнан — өздеріңді күллі пәлелер мен қиыншылықтардан құтқаратын Оның Өзінен бас тартып, Оған: «Бізге патша тағайындап бер!» — дейсіңдер.
Олай болса, ру, әулеттеріңнің ретімен Жаратқан Иенің алдына келіп, тұрыңдар!
Самуил Исраилдің барлық руларының басшыларын алға шығарғанда, Бунямин руы таңдалды.
Бірақ олар Саулды іздегенде, ол жоқ болып шықты.
Олар сол жерге жүгіріп барып, оны алып келді.
Сонда күллі халық: — Патша жасасын! — деп ұрандап айқай салды.
Соларды бір кітапқа жазып, оны Жаратқан Иенің алдына сақтап қойды.
Бұдан соң жиналысты таратып, халықты үйлеріне жіберді.
Құдай бірнеше қайратты жігіттердің жүректеріне әсер етіп, олар Саулға ілесіп нөкерлері болды.
Бірақ кейбір арсыздар: «Немене, бізді құтқаратын осы ма?» — деп, Саулды менсінбей, ешбір сыйлық ұсынбады.
Хабаршылар Саул тұратын Гибея қаласына да келіп, осы жайтты күллі халыққа айтып берді.
Саул бұл сөздерді естігенде Құдайдың Рухы оған қонып, бойын қатты ашу кернеді.
Соларды Исраилдің шет-шетіне жұмсап, оларға мына хабарды жар салып жеткізуге бұйырды: «Кімде-кім Саул мен Самуилдің соңынан еріп аттанбаса, соның өгіздерімен де дәл осылай болады!» Сонда Жаратқан Иенің жіберген қорқынышы бүкіл халықты билеп, барлығы бір адамдай жорыққа аттанды.
Саул оларды Безек деген жерде жинап, түгендеп санап шықты.
Исраилдің басқа руларынан үш жүз мың, ал Яһуда руынан отыз мың адамның шыққаны белгілі болды.
Олар Ғилақадтағы Ябестің халқына келген хабаршылары арқылы: «Ертең күн қыза құтқарыласыңдар!» — деген сәлем жіберді.
аммондықтарға: «Ертең алдыңыздан шығамыз, сонда бізге дұрыс деп тапқандарыңызды істерсіздер», — деген хабар жолдады.
Бірақ Саул: — Бүгін ешкімді өлтіруге болмайды, себебі осы күні Жаратқан Ие Исраилді құтқарды ғой! — деп қарсы болды.
Барлығы Ғылғалға барып, сол жерде Жаратқан Иенің алдында Саулды патша етіп бекітті.
Самуил бүкіл Исраил елінен жиналып тұрғандарға былай деп сөз сөйледі: — Уа, халайық, мен айтқандарыңның бәріне құлақ асып, патша тағайындап бердім.
Қазір алдарыңда тұрмын.
Ешкімнен ешқандай пара алған да емессіз, — деп жауап берді.
Сонда Самуил: — Ендеше сендердің маған тағатын ешбір айыптарыңның жоқ екендігіне Жаратқан Иенің Өзі және Оның тағайындаған патшасы бүгін куә болсын! — деді.
Халық: — Жарайды, куә болсын! — деп жауап бергенде,
Самуил оларға былай деді: — Мұса мен Һаронды тағайындап, арғы аталарыңды Мысырдан алып шыққан Жаратқан Ие куә!
Мен Жаратқан Иенің алдында Оның сендерге және ата-бабаларыңа жасаған барлық әділ істерін естеріңе салып, дәлел келтірейін.
Сол кездерде олар Жаратқан Иеге дауыстап жалбарынып: «Біз күнә жасадық.
Ал енді, бізді жау қолынан құтқара гөр, Өзіңе қызмет ететін боламыз», — дейтін.
Осылай тыныштықта өмір сүрдіңдер.
Бірақ аммондықтардың патшасы Нахаш сендерге қарсы шабуылға шыққанда: «Бізді бір патша басқарсын!» — деп маған талап қойдыңдар.
Алайда сендердің Құдайларың Жаратқан Ие өз Патшаларың ғой!
Лайым Жаратқан Иені терең қастерлеп, Оған қызмет етіңдер, Оның айтқандарына құлақ асып, берген өсиеттеріне қарсы бас көтермеңдер! Осылайша өздерің де, басқаратын патшаларың да Құдайларың — Жаратқан Иенің тура жолымен жүріңдер!
Ал егер Жаратқан Иенің айтқандарына құлақ аспай, Оның өсиеттеріне қарсы шықсаңдар, Ол ата-бабаларыңды қалай жазалаған болса, сендерді де солай жазалайтын болады.
Енді осы жерде тұрып, көз алдарыңда Жаратқан Иенің жасайтын зор кереметін көріңдер!
Мен де сендер үшін Жаратқан Иеге жалынып сиынуды қойып, Оған қарсы күнә жасаудан аулақ болайын! Қайта, сендерге ізгі де әділ жолды көрсете бермекпін.
Сонымен, әрқашан Оның сендер үшін жасаған зор кереметтерін есте тұтып, Жаратқан Иені терең қастерлеп, шын жүректен Оған қызмет етіңдер!
Ал егер жамандық істей берсеңдер, онда патшаларыңмен қоса өздерің де құрып кетесіңдер.
Исраилге патшалық құрғанына екі жыл толғанда Саул
Бірде Жонатан філістірлердің Гебадағы қарауылшылар тобына шабуыл жасады.
Філістірлер осы туралы естігендіктен, Саул бүкіл елде керней тартқызып, «Исраилдіктер құлақ салсын!» — деп жариялатты.
Філістірлер де Исраилге қарсы соғыс жасағын жинады: олардың үш мың соғыс күймесі, соларға мінетін алты мың жауынгері және теңіз жағалауындағы құм қиыршықтарындай сансыз жаяу жасақшылары болды.
Содан ол өзі малдарды құрбандыққа шалып, Құдайға бағыштап өртеп жіберді.
Содан мен құрбандықты шалып, өртеп ұсынуға тиістімін деп есептедім, — деді.
Ал сен Жаратқан Иенің саған бұйырғанын жүзеге асырмадың.
Енді патшалық етуің берік болмайды! Жаратқан Ие Өзінің көңілінен шыққан біреуді тауып алады.
Сол адам Оның меншікті халқының басшысы болады.
Сонымен Самуил (өз жөніне кетті.
Саул қасындағы адамдарын санап шыққанда, барлығы алты жүз болды.
Бұдан кейін Саул мен Жонатан сарбаздарымен Бунямин жеріндегі Гебаның маңына орнықты, ал філістірлер жасақ қосын Миқмастың қасына тіккен еді.
Філістірлердің арасынан елді тонауға үш жасақшылар тобы шығып, біреуі Сұғал төңірегіндегі Офраны,
екіншісі Бет-Хоронды, ал үшіншісі Шибөрі аңғары мен оның арғы жағындағы елсіз далаға қараған қырат жолын бетке алды.
Сол заманда бүкіл Исраил елінде (темір құралдар жасайтын) бірде-бір ұста жоқ болатын.
Күллі исраилдіктер соқа-кетпендерін, балта-орақтарын қайрап алу үшін філістірлерге баруға тиіс болатын.
Осылайша Саул мен Жонатанға еріп жүрген сарбаздардың ешқайсысында соғысатын не семсер, не сүңгі болмады.
Бұл кезде філістірлердің бір топ жасақшылары Миқмас асуына қарай бет алған еді.
Саул сол кезде Гибея қаласының шетіндегі Мигронда бір анар ағашының саясында отырған еді.
діни қызметкер Ахиях болды.
Ахиях Иқабодтың ағасы Ахитұбтың ұлы, Пінехестің немересі, Елидің шөбересі еді.
Ели кезінде Шилодағы ғибадатханада Жаратқан Иенің діни қызметкері болған еді.
Жартастар Босес және Сенех деп аталатын,
Жонатан нөкеріне былай деді: — Жүр, мына құдайсыздардың тобына барайық.
Не аз, не көп адам арқылы болсын, бәрібір Жаратқан Ие құтқара алады! —
Әлгі жігіт: — Жарайды, ойға алғаныңызды орындаңыз.
Қайда барсаңыз да, сізді жан-тәніммен қолдаймын, — деп жауап берді.
Сонда Жонатан ойындағысын білдірді: — Бері қара, аналардың жағына қарай өтіп барып, оларға көрінейік.
Егер олар: «Біз төмен түсіп келгенше күте тұрыңдар» десе, онда тұрған жерімізде қала берейік.
екеуін: «Бері шығыңдар, сендерге бір нәрсе көрсетеміз!» — деп дауыстап шақырды.
Сонда Жонатан нөкеріне: «Маған ілес! Жаратқан Ие оларды Исраилдің қолына берді!» — деп,
Осы бірінші шабуылда Жонатан, нөкері екеуі шағын жер танабында жаудың жиырма шақты адамының көзін құртты.
Жер де сілкінді.
Сонда Жонатан мен оның нөкерінің жоқ екендігі анықталды.
Саул діни қызметкер Ахияхқа: «Жеңсіз сырт киімді осында алып келіңіз», — деді.
Себебі сол кезде Ахиях оны исраилдіктердің алдында киіп жүретін.
Філістірлермен бірге жүрген, олардың жағына бұрынырақ өтіп кеткен жалдамалылар енді бұрылып, Саул мен Жонатанның қасындағы исраилдіктерге келіп қосылды.
Ефрем руының таулы жерінде тығылып жатқан барлық исраилдіктер де філістірлердің қаша бастағаны туралы естіп, олардың соңына түсіп, қуып кетті.
Шайқас тіпті Бет-Әбеннен әрі қарай жайылды.
Себебі Саул оларға: «Кеш батқанға дейін, мен жауымнан кегімді алып болмайынша, тамақтан ауыз тиген әркімді қарғыс атсын!» — деп тыйым салып, онысын антпен бекіткен еді.
Сондықтан жасақшылар күн ұзағына нәр татпады.
Кейін бүкіл жасақ бір орманға кірді.
Міне қызық, жер-жерде жабайы араның балы ағып тұрды! Алайда сарбаздары Саулдың антынан қорқып, ешқайсысы дәм татуға батпады.
Сарбаздардың біреуі оған: — Әкеңіз бүкіл жасақты: «Бүгін тамақтан ауыз тиген әркімді қарғыс атсын!» деп қатаң антпен байлап қойған болатын.
Халықтың қалжырап қалғаны да осыдан, — деді.
Жонатан: — Әкем елді ауыртпалыққа салды.
Қараңдаршы, мына балдан біразырақ жегенімде әлденіп, көзім жайнап қоя берді.
Егер де бүгін халық жаудан түскен олжадан тамақ жеп, әлденіп алғанда, қазір філістірлерге берген соққымыз бұдан да зор болған болар еді! — деп қынжылды.
Сол түні әрбір адам қолына түскен мүйізді ірі қара малын алып келіп, сол жерде бауыздады.
Бұдан кейін Саул Жаратқан Иеге арнап құрбандық жасайтын орын тұрғызды.
Сарбаздары: — Дұрыс деп тапқаныңыздың бәрін істеңіз, — деп жауап берді.
Саул Құдайдан: «Філістірлердің соңынан түсіп қуайын ба? Сен оларды Исраилдің қолына түсіресің бе?» — деп сұрағанда, Құдай еш жауап бермеді.
Бірақ бүкіл жасақтағы бірде-бір адам үндемеді.
Олар: — Мақұл, — деп айтқанына көнді.
Саул Исраилдің Құдайы — Жаратқан Иеге сиынып: «Анық білдірте көр», — деп өтінді.
Саул одан: — Сен не істеп қойдың, соны маған мойындап айтшы, — деп сұрағанда, Жонатан: — Мен қолымдағы таяғымның ұшымен балдан аздап дәм татқан едім.
Ал Саул філістірлерді қууын тоқтатып, қайта оралды.
Олар да өз жерлеріне қайтып кетті.
Патша ерлікпен соғысып, Амалектің жасағын да жеңді.
Оның әйелі Ахимағас қызы Ахиноғам еді.
Патшаның жасағын әкесінің туған бауыры Нердің ұлы Әбенир басқарды.
Саулдың кезінде філістірлермен кескілескен соғыс толассыз жүріп жатты.
Сол себепті Саул мықты да қайратты жігіттерге кездессе, оларды өз жасағына қосып алатын.
Енді Оның айтқан сөздеріне құлақ сал!
Әлемнің Иесі мынаны айтады: Кезінде Исраилдің үрім-бұтағы Мысырдан көшіп шығып келе жатқанда, Амалек тайпасы оларға қарсы соғысып, жолын бөгеген болатын.
Енді барып, амалектіктерді шап! Олардағылардың бәрін (Маған бағыштап) түгелімен қырып-жой! Еш аямастан еркектері мен әйелдерін, балалары мен нәрестелерін, ірі қара мен ұсақ малдарын, түйелері мен есектерін құрт!»
Исраилдің басқа руларынан екі жүз мың жаяу сарбаз жиналыпты, ал Яһуда руынан келгендердің саны он мың болды.
Саул аттанып, Амалектің қаласына жақындағанда бір терең сайдың ішіне тығылып, жауды аңдыды.
Олармен Хавиладан бастап, Мысырмен шекарадағы Шурға дейін соғысып,
Амалек патшасы Агагты тірілей қолға түсіріп, халқының біреуін де қалдырмай қырып тастады.
Алайда Саул мен оның сарбаздары Агагты және ұсақ малдар мен мүйізді ірі қаралардың ең жақсыларын: бордақы тайынша, тоқтыларды, жалпы, малдың қоңдыларын аяп, жойғылары келмеді.
Сонда Жаратқан Ие Самуилге сөзін арнап:
«Саулды патша етіп тағайындағанымнан қайтамын.
Себебі ол Менен теріс айналып, бұйрықтарымды орындамады», — деді.
Самуил Саулға жолыққанда, ол амандасып: — Сізді Жаратқан Ие жарылқай берсін! Оның бұйрығын орындап шықтым, — деді.
Жасақшылар ұсақ малдар мен мүйізді ірі қаралардың ең қоңдыларын аяп, Құдайыңыз Жаратқан Иеге құрбандыққа шалу үшін сақтап қалыпты.
Ал басқаларын біз жойып жібердік, — деп жауап қайырды.
Сонда Самуил: — Кідіре тұр, Жаратқан Иенің осы түнде маған нені білдіргенін саған айтып берейін! — деді.
Саул: — Айта көріңіз, — дегенде,
Самуил оған: — Өзіңді кішімін деп санап жүргеніңде Исраил руларының басына айналмап па едің? Сені Исраилдің патшасы етіп тағайындаған Жаратқан Иенің Өзі.
Неліктен сен Жаратқан Иені тыңдамай, олжаға бас салдың? Неге Жаратқан Иенің алдында сұмдық іс жасадың? — деді.
Алайда Саул: — Жаратқан Иенің тілін алдым ғой! Мен Жаратқан Иенің жіберген жағына барып, Амалек патшасы Агагты осында алып келдім, оның халқын түгелдей қырып-жойдым.
Сонда Саул: — Мен Жаратқан Иенің бұйрығын және сіздің айтқандарыңызды орындамай күнә жасадым.
Ал енді, күнәмді кешіріп, менімен бірге қайтыңыз.
Мен Жаратқан Иеге ғибадат етейін, — деп өтінді.
Агаг Самуилге кібіртіктеп жақындап: — Ажалдың ащылығынан құтылған шығармын, — деді.
Ал Самуил оған: — Сен семсеріңмен аналарын балаларынан айырған едің.
Мұнан кейін Самуил Рамаққа қайта оралды, ал Саул «Саулдың Гибеясы» деп аталған өз қаласындағы сарайына кетті.
Мұнан кейін Жаратқан Ие Самуилге: — Сен Саул үшін қашанғы қайғыра бермексің? Мен оның Исраил патшасы болуынан бас тарттым.
Оның ұлдарының ішінен біреуін патша етуге таңдап алдым, — деп бұйырды.
— Қалай барсам екен? Саул естісе, мені өлтіреді ғой! — деп сұрады Самуил.
Құрбандық асқа Есейді шақыр.
Не істеуің керек екенін саған білдіремін.
Өзім айтқан адамға май жағу рәсімін жасайсың.
Самуил Жаратқан Иенің бұйрығын орындап, Бетлехемге барды.
Сонда қаланың ақсақалдары қатты абыржып, оның алдынан шығып: — Тыныштық па? — деп амандасты.
Ол: — Тыныштық.
Мен Жаратқан Иеге арнап құрбандық шалу үшін келдім.
Самуил Есей мен оның ұлдарын да тазару рәсімінен өткізіп, құрбандыққа шақырды.
Оны мақұл көрмеймін.
Ақырында Самуил Есейден: — Барлық ұлдарың осылар ма? — деп сұрады.
— Тағы бір кенже ұлым бар.
Ол қой-ешкі бағып жүр.
Ол беті албырап, көздері жайнап тұрған, келбетті жігіт екен.
Жаратқан Ие Самуилге: «Тұр, бұл — сол.
Самуил алып келген құтысын қолға алып, Дәуітке ағаларының көзінше май жағу рәсімін орындады.
Мұнан кейін Самуил Рамаққа қайтып кетті.
Ал Жаратқан Иенің Рухы Саулды тастап кеткен еді.
Қызметкерлері Саулға: — Қараңыз, сізді Құдай жіберген бір қинайтын рух қорқытып жүр.
Қинайтын рух сізге қонған кезде әлгі адам домбыра тартсын.
Саул оларға: — Мақұл, жақсы күй ойнайтын адамды іздеп, тауып, маған алып келіңдер! — деп бұйырды.
Саул Есейге хабаршыларын жұмсап: «Маған қой бағып жүрген ұлың Дәуітті жібер!» — деген сәлем жолдады.
Есей бір есекке нан мен бір торсық шарап және бір лақты артып, Дәуіттен Саулға беріп жіберді.
Осылайша Дәуіт Саулға барып, қызметіне кірісті.
Патша оны ұнатып, қару тасушыларының бірі етіп қойды.
Олар Яһуда руының жеріндегі Сохо қаласының маңайында бас қосып, Сохо мен Әзеканың арасындағы Епес-Даммимға қостарын тікті.
Сонда Саул және Исраилдің ер адамдары Емен аңғарында жиналып, сап түзеп, шайқасқа дайындалды.
Сонда філістірлер жағынан жекпе-жек шайқасқа бір жауынгер шықты.
Ол Ғат қаласынан келген, есімі Ғолият, бойы алты жарым шынтақ болатын алып еді.
Ғолият тұрып, Исраилдің сапта тұрған жасақшыларына дауыстап айқайлап: «Сендер неге сап түзеп тұрсыңдар? Мен філістірмін! Ал сендер Саулдың қызметшілері ғана емессіңдер ме? Ендеше араларыңнан біреуді таңдап алыңдар, ол қасыма келсін!
Сол філістір тағы да: — Мен бүкіл Исраил жасағының саптарын масқаралап тұрмын: менімен сайысқа түсетін бір адамды жіберіңдерші!» — деп айқай салды.
Осыны естіген Саул мен Исраилдің күллі жасақшылары абыржып, қатты қорықты.
Оның үш ағасы Саулдың жасағында жүргенде,
Дәуіт Бетлехемде әкесінің қойларын бағып, Саулдың жасақ қосына барып-келіп жүретін.
Әлгі філістір қырық күн бойы таңертең және кеш сайын алға шығып, өзін көрсетіп тұрды.
Бірде Есей Дәуітті тағы да жұмсап: «Балам, мына жарты қап қуырылған бидай мен он таба нанды ал да, тездетіп әскердің қосындағы ағаларыңа апар.
Исраилдіктер мен філістірлердің әскерлері бір-біріне қарсы сап түзеді.
Дәуіт әкелген азық-түлігін әскердің жарағын күзететін адамның қарауына тапсырып, сапта тұрған ағаларына жүгіріп барып, амандық сұрай бастады.
Дәуіт олармен сөйлесіп тұрған кезде, жекпе-жек шайқасушы ғаттық філістір жауынгері Ғолият жау сапынан алға шықты да, бұрынғы сөздерін қайталап айқайлай бастады.
Олар өзара: «Мына адамды көріп тұрсыңдар ғой.
Қап, әттеген-ай, ол Исраилді масқаралау үшін алға шығып жүр! Оны біреу өлтірсе, патшамыз соған зор байлық сыйлайды.
Дәуіт қасында тұрғандарға: — Мына філістірдің көзін құртып, Исраилдің көріп отырған масқарасын тоқтатқан адамға не берілмек дедіңдер? Бұл құдайсыз філістір мәңгі тірі Құдайдың әскер саптарын масқаралайтындай кім еді, сонша?! — деді.
Олар: — Оның көзін құртқанға мынадай жүлде сыйланбақ, — деп, манағы сөздерін қайталап айтып берді.
Оның да жауабы сондай болды.
Естігендер Дәуіттің айтқандарын Саулға жеткізді.
Патша оны өзіне шақыртып алғанда,
Алдыңыздағы қызметшіңіз барып, онымен шайқасуға дайын, — деді.
Бірақ Саул: — Сен бұл філістірге қарсы жекпе-жекке шыға алмайсың! Әлі жассың, ал ол — бала кезінен-ақ соғысқа машықтанған жауынгер! — деп ескертті.
Сонда Дәуіт оған былай деді: — Тақсыр, алдыңыздағы қызметшіңіз әкесінің қойларын бағып келеді.
Қызметшіңіз арыстан мен аюдың көзін құртып келді.
Себебі ол мәңгі тірі Құдайдың әскер саптарын масқаралап тұр! —
Бұған ол: — Мені арыстан мен аюдың шеңгелінен құтқарып алған Жаратқан Ие мына філістірден де қорғайтын болады, — деп қосты.
Саул мақұлдап: — Онда бар, Жаратқан Ие саған жар болсын! — деді.
Бірақ ол үйренбегендіктен Саулға: «Мыналарды киіп жүре алмаймын.
Бұған үйренген емеспін», — деп шешіп тастады.
Содан ол қолына сақпанын ұстап, філістірге қарай беттеді.
Дәуіт оған былай деп жауап қайырды: — Сен маған қарсы семсер, сүңгі, найзамен келесің.
Ал мен саған Әлемнің Иесінің атымен, иә, өзің масқаралап отырған исраилдік әскер саптарының Құдайының атымен келе жатырмын!
Бүгін Жаратқан Ие сені қолыма түсіреді.
Дәуіт оған қарсы, філістір сапына қарай жүгіріп барды да,
Тас філістірдің маңдайына дәл тиіп, оны тесіп, кіріп кетті.
Дәуіт құлап жатқан Ғолияттың қасына келіп, оның семсерін қынабынан суырып алып, басын шауып тастады.
Сонда філістір жауынгерлері өздерінің батырының өлгенін көріп, қаша жөнелді.
Исраил мен Яһуданың адамдары тұра көтеріліп, атойлап, оларды аңғардың кірер жағына және Әкронның қақпаларына дейін қуып тастады.
Көптеген філістірлер Шағараимнан Ғат пен Әкронға дейінгі жолда жарақаттанып құлап, өліп жатты.
Исраилдіктер філістірлерді қуып тастап, қайтып оралғанда олардың әскер қостарын олжалады.
Әбенир: — Патшам, нағыз шындықты айтайын: бұл туралы тіпті білмейді екенмін! — деп жауап бергенде,
Ол қолында філістірдің басын әлі де ұстап жүрді.
Дәуіт філістірдің көзін құртып, бүкіл жасақ елге қайтып келе жатқанда, Саул патшаны қарсы алу үшін Исраилдің барлық қалаларынан әйелдер алдарынан шықты.
Саулдың қолында сүңгісі бар болатын.
Саул Дәуіттен қорқа бастады, себебі Жаратқан Иенің өзін тастап, Дәуітке жар болғанына көзі жетті.
Дәуіттің табыстарын көргенде Саул одан бетер сескенді.
Бірақ бүкіл Исраил мен Яһуданың халқы өздерін жорықтарға бастап шығатын Дәуітті жақсы көрді.
Дәуіт: — Патшаның күйеу баласы болатындай мен кіммін, отбасым мен шыққан әулетім де кім, сонша?! — деп кішіпейілділік танытты.
Дәуітке екінші рет: «Қызыма үйлен», — деп ұсыныс жасап,
Ендеше патшаның қызына үйленсеңші деңдер!»
Қызметкерлер мұны Саулға хабарлағанда,
Ол жауларынан осылай кек алмақшы», — деді.
Ал шынында Саул Дәуітті філістірлердің қолымен құртпақ болды.
Сонда Саул оған қызы Михолды қосты.
Дәуіттен бұрынғыдан бетер қорқатын болды.
Содан Саул өзінің ұлы Жонатан мен нөкерлеріне: «Дәуіттің көзін құрту керек!» — деп бұйырды.
Бірақ Дәуітті қатты ұнататын
Оның ойын біліп алып, кейін саған айтып беремін, — деді.
Бұл арқылы Жаратқан Ие бүкіл Исраилді жауынан құтқарды.
Сіз осыны көріп, шаттанған едіңіз.
Ендеше, неліктен себепсізден-себепсіз Дәуітті өлтіріп, жазықсыз жанға қарсы күнә жасамақсыз?
Жонатан Дәуітті шақырып алып, осы сөздерді түгел айтып берді.
Оны Саулға ертіп апарып, Дәуіт бұрынғыдай қызметіне кірісті.
Соғыс қайтадан бұрқ ете қалды.
Дәуіт те філістірлермен шайқасуға шығып, оларды қатты соққыға ұшыратып, қашуға мәжбүр етті.
Сүңгі қабырғаға қадалды.
Сол түні Дәуіт қашып кетіп құтылды.
Сонда Саул Дәуіттің үйін күзеттіріп, таң атысымен-ақ оны өлтіру үшін сарбаздарын жіберді.
оны терезеден төмен түсіріп жіберді.
Осылай Дәуіт қашып құтылып кетті.
Михол бір мүсінді алып, төсекке жатқызып, үстін жамылғымен жапты да, бас жағына ешкі жүнінен тоқылған перде қойды.
Саулдың Дәуітті қолға түсіру үшін жіберген сарбаздарына ол: «Дәуіт ауырып жатыр», — деді.
Сонда Саул адамдарын Дәуіттің өзін көруге жіберіп, оларға: «Оны төсегімен бірге көтеріп алып келіңдер, мен көзін жоямын!» — деп бұйырды.
Олар үйге кіріп, қараса — төсекте жатқан жай ғана мүсін, бас жағында жатқан ешкі жүнінен тоқылған перде екен!
Саул Михолға: — Мені неге соншама алдап, жауымды қашырып жібердің? — деп зекігенде, қызы былай деп жауап берді: — Ол: «Мені жібер! Әлде сені өлтірейін бе?» деп тұрып алды.
Ал Дәуіт қашып құтылып, Рамақтағы Самуилге барып, Саулдың өзіне істегендерінің бәрін айтып берді.
Саул осы туралы естіп, басқа кісілерін жұмсап, бұлар да ерекше күйге түсті.
Патша үшінші рет нөкерлерін жібергенде олармен де солай болды.
Сол себептен де жұрт: «Саул да пайғамбарлардың қатарына қосылған ба?» деп айтады.
Мұндай жоспарын да менен жасырмаған болар еді.
Қателесіп тұрсың! — деп жауап берді ол.
Сол себепті ол: «Жонатанға бұны білдірмей-ақ қояйын, әйтпесе ренжіп жүрер» деп ойлайды.
Жонатан: — Менен қандай тілегің бар, соны екі етпеймін! — деді.
Егер уәдемде тұрмасам, Жаратқан Ие мені жазалаған үстіне жазаласын! Жаратқан Ие әкеме жар болғандай, енді саған да жар бола көрсін!
Көзім тірісінде маған Жаратқан Иенің тұрақты мейірімділік көрсеткені сияқты, сен де әрдайым мейірімділік көрсетіп, мені аман-есен қалдыра гөр.
Жаратқан Ие Дәуіттің жер бетіндегі барлық жауларының бірде-біреуін қалдырмай құртқан кезде де солай істей бер! —
Бұдан кейін ол былай деді: — Ертең айдың бірінші күніне арнап жиналамыз.
Ал өзара байласқан сөзімізге Жаратқан Ие мәңгі бақи куә болмақ.
Сонымен Дәуіт қалаға кірмей, далада жасырынып қалды.
Жонатан мынадай жауап берді: — Дәуіт менен Бетлехемге баруға қоймастан сұранып:
«Біздің қалада жегжат-жұрағаттарымыз құрбандық ас береді.
Ағам маған соған келуің керек деген еді.
Мейірімділік көрсетіп, мені ағайындарыма жібере гөр» деп өтінді.
Бірақ Саул Жонатанға қатты ашуланып: — Әй, азғын да қиқар ұл! Өзіңді масқара етіп, шешеңді де ұятқа қалдырып, ана Есей ұлымен достасып алғаныңды мен білмейді дейсің бе?
Жонатан: — Ол неліктен өлтіріледі? Жазығы не еді? — деп сұрады.
Сонда Саул қолындағы сүңгісін оған қадамақ болып лақтырып жіберді.
Бұдан әкесінің Дәуітті өлтіруге нақты бел буғанына Жонатанның көзі жетті.
Әкесінің Дәуітті масқаралағанына ренжіп, айдың екінші күнгі асынан ауыз тимеді.
Ертеңгісін ертемен Жонатан Дәуітпен кездесу үшін даладағы келісілген жерге бір нөкер жігітін ертіп барды.
Нөкердің артынан: «Жебе сенің ар жағыңда жатыр,
тұра берме, тез бол!» — деп дауыстады.
Жас жігіт жебелерді жинап, қожасына алып келді.
Дәуіт Ноб қаласына, ондағы діни қызметкер Ахимәлікке барды.
Бұл кісі Дәуітті қарсы алып: — Қасыңда адамдарың жоқ, неге жалғыз жүрсің? — деп абыржи сұрады.
— Қазір қолымда бары жай нан емес, Құдайға бағышталған нан ғана.
Дәуіт:
Сонда діни қызметкер беретін басқа тамағы болмағандықтан, Жаратқан Иеге ұсынылған нан тартуларын Дәуітке берді.
Сол күні Саулдың малшыларын басқаратын қызметкері де Жаратқан Иеге ғибадат ететін осы жерде тұрған еді.
Дәуіт Ахимәліктен: — Сізден бір сүңгі не семсер табылмас па екен? Патшаның тапсырмасы өте жедел, сондықтан семсерімді, басқа да қаруымды алып жатуға уақытым болмады! — деп өтінді.
Алам десең, соны ал.
Сол күні Дәуіт Саулдан қашып, філістір еліндегі Ғат қаласының патшасы Анхұсқа барды.
Осы сөздерді Дәуіт те естіп, Анхұс патша не істер екен деп қатты қорықты.
Сондықтан олардың көз алдында есуас болғансып, қала қақпасының есіктерінің бетін шимайлап, сілекейін сақалына шұбыртып ағызып жүрді.
Бұл туралы оның ағалары мен туған-туысқандары естіп, қасына келді.
Дәуіт олардың басшысына айналып, қарамағында төрт жүздей кісісі болды.
Ал Ғад пайғамбар Дәуітке: «Сен осы тауда бой тасалап жүре берме.
Яһуда руының еліне бар», — деп тапсырды.
Содан Дәуіт еліне қайтып, Хәрет орманына барды.
«Жұрт Дәуіт пен оның адамдарын көріпті» деген хабар Саул патшаға да жетті.
Осыған дәмеленіп, барлығың маған қарсы сөз байласып жүрсіңдер ме? Өз ұлымның Есейдің баласымен достасып серттескені туралы да маған ешкім айтқан жоқ! Ешқайсың маған жандарың ашып, ұлымның өз нөкерімді өзіме қарсы қойып, соның мені аңдып жатуына түрткі болғаны жайлы да айтқан жоқсыңдар! Ал енді сол анық болды, — деп наразылық білдірді.
Осы кезде Саулдың нөкерлерінің жанында тұрған едомдық Доиқ: — Мен Есейдің баласының Нобқа, Ахитұб ұлы Ахимәлікке барғанын көрдім.
Ахимәлік Дәуіт үшін Жаратқан Иеден ақыл сұрап, оған азық-түлік, тіпті філістір Ғолияттың семсерін де берді, — деді.
Патша Нобта діни қызмет атқарып жүрген Ахимәлік пен оның әкесінің әулетіндегілердің барлығын алып келуге кісілерін жұмсады.
Саул Ахимәлікке: — Сөзіме құлақ сал, Ахитұб ұлы! — деді.
— Иә, тақсыр, тыңдап тұрмын! — деп жауап қатты ол.
Саул: — Есейдің баласына нан мен семсер беріп, Құдайдан ол үшін ақыл сұрап, екеуің неге маған қарсы сөз байластыңдар? Енді ол, міне, бүлік шығарып, мені аңдып жүр! Бүгін сол анық болды! — деді.
Ахимәлік: — Нөкерлеріңіздің арасында сізге Дәуіттей адал біреу бар ма? Тақсыр, ол — әрі күйеу балаңыз, әрі жеке сақшыларыңыздың қолбасшысы.
Уа, патша ағзам, соған бола мені де, әкемнің әулетін де кінәлай көрмеңіз.
Болған істің бәрінен мүлдем бейхабармын! — деп жауап берді.
Сонда патша Доиққа: — Бар, діни қызметкерлерді сен өлтір! — деп бұйырды.
Едомдық Доиқ діни қызметкерлерге бас салып, қасиетті киім киген олардың сексен бесін сол күні-ақ өлтірді.
Тек Ахитұб ұлы Ахимәліктің баласы Абиятар ғана қашып құтылды.
Саулдың Жаратқан Иенің діни қызметкерлерін өлтірткені туралы айтып берді.
Дәуіт Абиятарға: «Қап, сол күні едомдық Доиқты сонда көргенімде оның Саулға бәрін жеткізетінін білген едім! Әкеңнің бүкіл әулетінің өлімге ұшырағанына мен кінәлімін.
Қасымда қал, ештеңеден қорықпа.
Сені өлтірмек болғандар менің де жанымды алмақ болып жүр.
Қасымда жүрсең, аман боласың», — деді.
Сонда Дәуіт Жаратқан Иеден: «Мен барып, сол філістірлерге шабуыл жасайын ба?» — деп ақыл сұрады.
Ендеше қалайша біз Кеилдегі філістір жасағына қарсы аттанбақпыз?!» — деп шүбә келтірді.
Содан Дәуіт адамдарымен Кеилге барып, філістірлермен шайқасып, оларға қатты соққы берді де, көлік малдарын айдап алып кетті.
Осылай Дәуіт Кеилдің халқын құтқарып қалды.
Жаратқан Ие: «Рас, келеді!» — деп жауап қайырды.
Дәуіттің қаладан кетіп қалғаны туралы хабар жеткенде, Саул жорыққа шықпайтын болып шешті.
«Қорықпа! Әкемнің қолына ешқашан түспейсің.
Мұны әкем де жақсы біледі», — деп жігерлендірді.
Екеуі Жаратқан Иенің алдында достықтарын тағы да сертпен бекітті.
Сол тұста Зифтің тұрғындары Гибеяға Саулдың алдына барып: — Тақсыр, Дәуіт біздің жақта, ну ормандағы адам аяғы баспайтын жерлерде, Есімонның оңтүстігіндегі Һақила қырында тығылып жүр екен!
Саул былай деп жауап берді: — Маған жандарың ашығаны үшін Жаратқан Ие сендерді жарылқасын!
Келгендер Зифке Саулдан бұрын оралды.
Саул жасақшыларымен оларды іздеуге шықты.
Дәуіт бұл туралы естіп, Мағон даласындағы жартасты төбеге ығысып, соны паналады.
Саул мен оның жасақшылары Дәуітті қолға енді-енді түсіреміз деп, қоршай бастаған сәтте
Саулға бір хабаршы суыт келіп: «Тез жете көріңіз! Філістірлер елімізге баса-көктеп шабуыл жасап жатыр!» — деген суық хабар әкелді.
Сонда Саул Дәуітті қууын доғарып, філістірлерге тойтарыс беруге аттанды.
Саул түзге отыру үшін соған кірді.
Бұдан кейін мұнысына да ар-ұжданының алдында ұят сезінді.
Дәуіт серіктеріне қайта оралып: — Жаратқан Ие тағайындаған тақсыр иеме қарсы көтеріліп, оған қол жұмсаудан Құдай сақтасын! Бұл Жаратқан Ие тағайындаған патша ғой! — деп
тыйым салып, олардың Саулға бас салуларына жол бермеді.
Саул орнынан тұрып, үңгірден шыққаннан кейін
Саулға: — Біреулердің «Дәуіт сізге қастық ойлап жүр» дегендеріне неге сенесіз? — деп дауыстады.
Сізге істеген ешбір жамандығым жоқ, ал өзіңіз қалайда жанымды алу үшін артымнан қалмай жүрсіз.
Екеуіміздің арамызда Жаратқан Ие төрелік етсін! Істеген істеріңізге қарай Жаратқан Иенің Өзі сізді жазаламақ.
Бірақ мен сізге қолымның ұшын да тигізбеймін.
Исраил елінің патшасы кімге қарсы аттанды? Сіз кімді қуып жүрсіз? Бір иттің өлімтігін яки титтей бүргені емес пе?
Дәуіт осы сөздерді айтып болғанда, Саул: — Дәуіт, балам-ау, бұл сен бе едің? — деп дауыс көтере сұрап, егіле жылады.
Сен бүгін де маған жақсылық жасап, соныңды ісіңмен дәлелдедің.
Жаратқан Ие қолыңа беріп тұрғанның өзінде, сен мені өлтірмедің!
Қас жауы қолына түскен қандай адам оны аман-есен жібере салады? Маған бүгін істегеніңді Жаратқан Ие саған да жақсылықпен қайтара көрсін!
Сенің шүбәсіз патшалық құрып, Исраил патшалығының билігі қолыңда берік болатынын енді білдім.
Ал қазір менен кейінгі ұрпақтарымды құртпауға, әрі әкемнің әулетінің ішінде есімімді өшірмеуге маған Жаратқан Иенің алдында ант бер! — деді.
Дәуіт осылайша Саулға ант берді.
Бұдан соң Саул сарайына қайтып, Дәуіт адамдарын ертіп қыраттағы паналайтын жерлеріне көтерілді.
Осы аралықта Самуил пайғамбар қайтыс болып, бүкіл Исраил халқы Рамаққа жиналды.
Мұнан кейін Дәуіт Мағон маңайындағы елсіз аймаққа қарай ығысты.
Қыратты далада жүрген Дәуіт бұл туралы естіп,
Қазір қойларыңызды қырқып жатқаныңыз туралы естідім.
Шопандарыңыз жанымызда жүргенде, біз оларға ешқандай жәбір көрсеткен емеспіз.
Осыны қызметшілеріңізден сұрасаңыз болғаны, өздері-ақ айтып береді.
Осы қызметшілеріңіз және ініңіз Дәуітпен қолыңыздағы барыңызбен бөліссеңіз екен.
Сонда ол адамдарына: «Семсерлеріңді асыныңдар!» — деп бұйырды.
Алайда сол кісілер бізге көп жақсылық жасап келді.
Сонда Әбигел дереу екі жүз таба нан, екі мес шарап, бес қойдың етін, бір қап қуырылған бидай, жүз бума мейіз және екі жүз бума кепкен інжір жемістерін алып, бәрін есектерге артты.
Күйеуі Набалға ол бұл туралы тіс жарған жоқ.
Есекке мінген Әбигел таудың ық жағымен төмен түсіп бара жатқанда, Дәуіт жігіттерімен басқа жақтан оған қарсы төмен түсіп келе жатыр екен.
Осылайша олар бір-бірімен кездесті.
Әбигел Дәуітті көрген бойда есегінен түсе қалып, оның алдында басын жерге дейін иіп тағзым етті.
Есімінің «Ақымақ» дегенді білдіретініндей, өзі де барып тұрған ақымақ.
Ал мен жіберген жігіттеріңізді көрмей қалдым.
Мынау — нөкер жігіттеріңізге беру үшін мендей күңіңіздің тақсыр иесіне алып келген сыйлары.
Тақсыр, күңіңіздің кінәсін кешіре көріңіз.
адам баласының қанын бекерден-бекер төгіп, кегімді қайтардым-ау деген ой өзіңізді мазалап жегідей жемейтін болады.
Сонда Дәуіт Әбигелге былай деп жауап берді: — Сені бүгін маған жолықтырып отырған Исраилдің Құдайы Жаратқан Иеге шүкірлік!
Зор даналығыңмен мені бүгін қан төгіп, кек алудан сақтап қалғаның үшін сені жарылқай көрсін!
Дәуіт Әбигелдің қолынан алып келген сыйлық дәмін қабылдап: — Аман-есен үйіңе қайта бер.
Сөздеріңе құлақ астым, бетіңді қайтармаймын, — деп онымен қоштасты.
Әбигел үйіне қайтып келгенде, Набал патшаның тойындай етіп дүркіретіп той өткізіп жатыр екен.
Көңілі көтеріңкі, өзі әбден мас болып алыпты.
Әйелі оған таңертеңге дейін ләм-мим деген жоқ.
Шамамен он күннен кейін Жаратқан Ие Набалға ажал жіберді.
Кейін Дәуіт араға кісі салып, Әбигелге үйленбек ниетін білдірді.
Уақыты жеткенде Дәуіттің қызметшілері Кәрмелге барып, Әбигелді: — Дәуіт бізді сізге жіберді.
Сонда Әбигел басын жерге дейін иіп тағзым етіп: — Тақсыр ием Дәуіттің күңімін.
Сонымен Дәуіттің екі әйелі болды, ол ізрелдік Ахиноғамға да үйленген еді.
Саул қасына елдегі үш мың таңдаулы жауынгерді ертіп алып, Дәуітті іздеуге Зиф маңындағы елсіз аймаққа қарай аттанып,
Елсіз қыратта жүрген Дәуіт өзін Саулдың іздеп, соңына түскенін ұғынды.
Содан ол барлаушыларын жіберіп, Саулдың шынымен келгенін анықтап білді.
Саул бекінген тұрақтың ортасында, ал жауынгерлері оны айналдыра қоршап жатыр екен.
Дәуіт хеттік Ахимәліктен және Сарұяның ұлы, Жоғабтың інісі Әбішайдан: «Менімен бірге Саулдың қосына қайсың барасың?» — деп сұрағанда, «Сізбен бірге мен барайын», — деп, Әбішай баратын болды.
Саул бекінген тұрақтың ортасында, сүңгісі бас жағында жерге қадаулы күйі ұйықтап, ал Әбенир мен жауынгерлер оны қоршап жатыр екен.
Әбішай Дәуіттен: — Бүгін Құдай жауыңызды қолыңызға түсіріп отыр.
Бірақ Дәуіт оған тыйым салып: — Оны өлтіруші болма! Жаратқан Ие тағайындаған патшаға қол көтерген адам айыпсыз қалмайды.
Мәңгі тірі Жаратқан Иенің алдында шын айтамын: Оның Өзі Саулды өлтіретін болады.
Бірақ Өзінің тағайындаған патшасына қол тигізу дегеннен Жаратқан Ие сақтай көрсін! Одан да бас жағындағы сүңгісі мен құмырасын ал, сосын кетейік, — деген еді.
Ешкім оларды көрген де, білген де жоқ, тіпті ешкім оянған да жоқ.
Сол жерден Дәуіт әскерге және Нер ұлы Әбенирге тіл қатып: — Мені естіп тұрсың ба, Әбенир! — деп дауыстады.
Ол: — Айқайлап, патшаны мазалап тұрған сен кімсің, өзі? — деп жауап берді.
Сенің бұның дұрыс емес.
Дәуіттің даусын таныған Саул: — Бұл сенбісің, Дәуіт балам-ау? — деп сұрады.
— Иә, патша ием! — деп жауап берген Дәуіт
сөзін жалғастырып былай деді: — Уа, патша, бұл пендеңіздің соңына неге түсіп жүрсіз? Мен не істеп қойдым, жазығым не?
Сонда Саул былай деп дауыстады: — Мен күнә жасадым.
Саул: — Жарылқана бер, Дәуіт балам! Небір істерді тындырып, жеңіске қол жеткізетін боласың, — деп оған батасын берді.
Содан соң Дәуіт өз жөніне кетті, ал Саул сарайына оралды.
Бірақ Дәуіт іштей: «Қалайда күндердің күні Саулдың қолынан құримын.
Ең жақсысы, тездетіп філістір еліне қашып құтылу.
Сонда Саул мені бүкіл Исраилде іздеуін қойып, оның қолынан сытылып кетемін», — деп ойлады.
Олар Ғат қаласына Анхұстың жанына орналасты.
Дәуіттің Ғатқа қашып кеткенін Саул да біліп, оны енді қайтып іздемейтін болды.
Дәуіт Анхұстан: «Тақсыр, рақым етіп, бізге далалы жерде қоныстануға бір қалашықты беруге бұйыра көріңіз.
Біз осында патшаның қаласында тұрып, сіздерді әуреге салмай-ақ қояйық», — деп өтінді.
Анхұс оған тұруға Сикеләгті берді.
Дәуіт філістір елінде барлығы бір жыл төрт ай тұрды.
Анхұс: «Бүгін еш жаққа шабуылға шыққан жоқсыңдар ма?» — деп сұраса, Дәуіт Яһуданың, Ерахмел әулетінің я болмаса Кен тайпасының оңтүстік жағына аттанғандары туралы айтатын.
Дәуіттің еркектер мен әйелдерді тірі қалдырмай, Ғат еліне ешқандай тұтқын алып келмеуінің себебі, олар Анхұсқа «Дәуіт былай істеді» деп шағым айтар деген күмәні болды.
Анхұс Дәуітке: — Біліп ал, сен адамдарыңмен бірге маған еріп, әскерге қосыласың! — деп бұйырды.
Бұдан бұрын Самуил пайғамбар қайтыс болып, бүкіл Исраил оны жоқтап аза тұтып, туған қаласы Рамақтағы қабірге қойған еді.
Саул аруақ шақыратын барлық бақсы-балгерлер мен сәуегейлерді елден қуып жіберген болатын.
Філістір әскері жиналып, Шунемге аттанып барып, сол жерге қостарын тікті.
Саул філістірлердің қостарын көргенде шошып, жүрегі қатты дірілдеп кетіп,
Жаратқан Иеден ақыл сұрады.
Сонда Саул нөкерлеріне: — Маған аруақ шақыратын бір сәуегей әйелді табыңдар! Мен оған барып, ақыл сұрап көрейін, — деп бұйырды.
Олар: — Ендор қалашығында аруақ шақыратын бір сәуегей әйел бар, — деді.
Сіз неге көзімді құртпақ болып, маған тұзақ құрып отырсыз? — деді.
Патша: — Қорықпа! Не көріп тұрсың? — деп сұрады.
Сонда Саул оның Самуил екенін білді де, басын жерге дейін иіп тағзым етті.
Філістірлер маған қарсы соғыс ашты.
Ал Құдай менен бас тартып, енді маған не пайғамбарлар, не түс арқылы жауап бермей отыр.
Сол себепті маған не істеуім керек екенін білдіру үшін сізді шақырттым, — деді.
Сен Құдайдың айтқанына құлақ аспай, Оның Амалекке шығарған қаһарлы үкімін орындамай кеткендіктен, Жаратқан Ие бүгін саған осыны істеп отыр.
Ол Исраил халқын да, өзіңді де філістірлердің қолына түсіреді: ертең сен де, ұлдарың да менің қасыма аттанасыңдар.
Жаратқан Ие Исраилдің әскерін де філістірлердің қолына түсіреді.
Саул Самуилдің осы айтқандарынан зәресі ұшып, кенет етпетінен жерге құлап түсті.
Ол бір тәулік бойы нәр татпағандықтан әлсіреп қалған еді.
Әйел Саулдың қасына келіп, оның қатты қорқып кеткенін көріп: — Тақсыр ие, мен сіздің айтқаныңызға құлақ асып, басымды өлімге тігіп, тілегіңізді орындадым.
Содан дәм татып, жөніңізге кету үшін әлденіп аларсыз, — деді.
Саул: — Ештеңе жемеймін, — деп бас тартты.
Әйелдің қорада бордақыланған өгізшесі бар болатын.
Соны тездетіп сойып, етін пісіріп, ұннан қамыр илеп, ашытқысыз нан пісірді.
Осыларды Саул мен нөкерлеріне ұсынды.
Олар тамақ ішіп болған соң сол түні кетіп қалды.
Ал исраилдіктер Ізрелдің жанындағы бұлақ көзінің қасына қостарын тіккен еді.
Філістір әміршілері жасақтарын жүзге, мыңға бөліп, сапқа тұрғызып өткізді.
Мына өлең Дәуіт туралы айтылған жоқ па еді: «Саул мыңдаған жауын жеңіп жойды, Ал Дәуіттің жойғаны он мың болды!»
Сол себепті бұрылып, аман-есен кері қайт.
Оларға ұнамсыз ештеңе жасама, — деді.
Дәуіт: — Мен не істеп қойдым, тақсыр? Сізге қызметке тұрғалы менен қандай кінә таптыңыз? Мен неге сіздермен бірге барып, патша иемнің жауларына қарсы күреспеймін? — деп наразылық білдірді.
Анхұс: — Сен менің көз алдымда Құдайдың періштесіндей адал болып келесің, соны жақсы білемін.
Бірақ філістір әміршілері сен туралы: «Оның бізбен бірге шайқасқа шығуына болмайды!» деп шешім қабылдады.
Сондықтан сен және бұрынғы иеңнің қызметшілері болған барлық серіктерің ертең ертемен тұрып, жарық түсісімен жолға шығыңдар! — деп бұйырды.
Дәуіт күн шығысымен адамдарымен бірге жолға шығып, філістір еліне қайта оралды.
Ал філістір жасақтары Ізрелге қарай өрлеп кетті.
Дәуіт адамдарымен үшінші күні Сикеләгке жетті.
Дәуіт сарбаздарымен Сикеләгке жеткенде, қала өртелген, ал әйелдері мен ұл-қыздары айдалып әкетілген екен.
Сонда бәрі дауыстап жоқтап, әлдері құрығанша егіліп жылай берді.
Дәуіттің екі әйелі, ізрелдік Ахиноғам мен кәрмелдік Набалдың жесірі Әбигел де тұтқындалыпты.
Сарбаздар ұл-қыздарын жоқтап, ызаланып, тіпті: «Дәуітті таспен атқылап өлтіреміз!» — десті.
Жаратқан Иенің жауабы мынау болды: — Соңына түс! Қуып жетесің, құтқарып та аласың!
Сонда Дәуіт қасындағы алты жүз сарбазымен жорыққа шығып, Босор сайының жағасына жетті.
Себебі екі жүз жігітінің қатты шаршағандықтан сайдың арғы бетіне өтуге шамалары келмеді.
Қалған төрт жүз адамымен Дәуіт қуғындауын әрі қарай жалғастыра берді.
Жолшыбай олар далада жатқан бір мысырлық жігітті тауып, оны Дәуітке алып келді.
Оған су ішкізіп,
Дәуіт одан: — Қай жақтың адамысың? Аты-жөнің кім? — деп сұрастыра бастады.
Олар жаудың қостарына таяп, қараса, амалектіктер бір кең жерге алаңсыз жайғасып, філістірлердің және Яһуданың елдерінен қолдарына түсірген ұлан-ғайыр олжаларына қуанғаннан ішіп-жеп тойлап жатыр екен.
Дәуіт оларға жолығып, амандық сұрасты.
Сендердің бұл ұсыныстарыңа кім құлақ түреді? Қайта, үлестері бірдей болсын Қарауылда қалғанның, Һәм шайқасқа да аттанғанның, Олжа бәріне бірдей бөлінсін!
Ол әлі күнге дейін сақталып келе жатыр.
Хеброн және өзі адамдарымен бірге барып тұрған барлық басқа жерлер.
Осы екі арада філістірлер Исраилдің жасағына қарсы соғысып жатты.
Філістірлер Саул мен оның ұлдарының соңына түсіп, ақыры ұлдары Жонатан, Әминадап, Мәлхисуаны өлтірді.
Садақшылардың жебелері дәл тиіп, оны ауыр жарақаттады.
Саул өзінің қару-жарақ тасушы нөкеріне: «Семсеріңді суырып, маған сұғып ал! Мына құдайсыздар келіп, маған білгендерін істеп масқара қылмасын!» — деп бұйырды.
Бірақ нөкері қатты қорқып, бұны істеуден бас тартты.
Осылайша сол күні Саул мен оның үш ұлы, қару тасушысы және барлық басқа нөкерлері қаза тапты.
Ізрел аңғарының арғы бетін және Иордан өзенінің ар жағын мекендеген исраилдіктер сарбаздардың қашқанын, әрі Саулдың ұлдарымен қоса мерт болғанын білгенде, олар тұрып жатқан қалаларын тастап, қаша жөнелді.
Келесі күні філістірлер қаза тапқандарды тонауға келгенде, Гелбуе тауында өліп жатқан Саул мен оның үш ұлының мәйіттеріне тап болды.
Жасақшылар Саулдың басын шауып алып, қару-жарағын иемденді.
Бірақ Ғилақадтағы Ябес қаласының тұрғындары філістірлердің Саулға істеген қорлығы туралы естіді.
Жаудан қашып құтылдым, — деді.
Сонда жігіт былай деді: — Мен кездейсоқ Гелбуе қыратына барған едім.
Қарасам, Саул сол жерде найзасына сүйеніп отыр екен.
Артына қараған Саул мені көріп, қасына шақырды.
Мен оған: «Тыңдап тұрмын», деп жауап бердім.
Ол: «Қасыма кел де, мені өлтір! Жаным шықпай, қиналып жатырмын», деп бұйырды маған.
Содан мен басындағы тәжі мен білегіндегі алтын білезігін шештім.
Уа, тақсыр ием, оларды осында өзіңізге алып келдім.
Олар семсер жүзінен қаза тапқан Саул мен Жонатан үшін, Жаратқан Иенің жасағы мен бүкіл Исраил елі үшін кешке дейін қайғыра жылап, ораза тұтты.
Содан соң Дәуіт хабаршы жігіттен: — Өзің қай жерліксің? — деп сұрады.
Ол: — Жат жұрттық кірменің ұлы, амалектікпін, — деді.
Өз обалың өзіңе.
Жаратқан Иенің тағайындаған патшасын өлтірдім деп өз аузыңмен айтып, үкіміңді өзің шығардың! — деді.
Содан ол сарбаздарының бірін шақырып алып: «Мынаны өлтір!» — деп бұйырды.
Сарбаз келіп, бұйрықты жүзеге асырды.
Ол «Яшардың кітабында» жазылған.
Дәуіттің айтқан жоқтауы мынау еді:
Батырлар шайқаста қалай қаза тапқан, Қырат басында жатыр Жонатан!
«Ғилақадтағы Ябестің тұрғындары Саулдың мәйітін қабірге қойыпты» деген хабар Дәуітке жетті.
Сонда ол сол қалаға елшілерін жіберіп, оларға мына сәлемін жолдады: «Тақсыр иелеріңіз Саулға жақсылық жасап, сүйегін қабірге қойғандарыңыз үшін Жаратқан Ие сіздерді жарылқап,
лайым Өзінің берік мейірімі мен сенімділігін көрсете берсін! Бұл істегендеріңізді мен де жақсылықпен қайтарамын.
Сондықтан мықты да батыл бола беріңіздер! Тақсыр иелеріңіз Саул көз жұмды.
Сол қалада ол Ишбосетті Ғилақад, Ашур, Ізрел, Ефрем, Бунямин және Исраилдің қалған аймақтарының үстінен патша етіп тағайындады.
Алайда Яһуда руы Дәуітті қолдап оған адал болды.
Дәуіт Хебронда жеті жыл алты ай бойы Яһуда еліне патшалық құрды.
Бірде қолбасшы Әбенир Ишбосеттің жасақшыларын ертіп алып, Маханайымнан Гибеонға аттанды.
Әбенир Жоғабқа: — Бірқатар жас жігіттер алға шықсын, олар біздің алдымызда күш сынасып көрсін! — деп ұсынды.
Олар саналып, Бунямин руынан Саул ұлы Ишбосеттің атынан он екі, Дәуіттің сарбаздарынан да он екі болып бекітілді.
Сарұяның Жоғаб, Әбішай және Асахил есімді үш ұлы да сол жерде болды.
Олардың ішінде Асахил даланың ақбөкеніндей желаяқ болатын.
Ол: — Иә, бұл менмін, — деп жауап берді.
Әбенир оған: — Не оңға, не солға бұрылып, мына жас жігіттердің біріне бас салып, соның қару-жарағын олжала! — деп ұсынды.
Бірақ Асахил тоқтамастан оның соңынан қалмады.
Бірақ Асахил қалмай қойды.
Сонда Әбенир найзасының сабын оның ішіне сұғып алып, сап оның арқасынан бір-ақ шықты.
Ол құлап, сол жерде жан тапсырды.
Күн батып қалғанда олар Гибеонның елсіз даласына бара жатқан жолдағы Гияхтың маңындағы Амма төбесіне жетті.
Әбенир Жоғабқа дауыстап былай деді: — Семсер қашанға дейін жалмай бермек? Мұның арты ащы қасіретпен бітетінін білмейсіз бе? Ағайындарыңның соңынан қууды тоқтатыңдар деп жасағыңа қашанғы бұйырмайсыз? —
Содан Жоғаб керней тартып, жасақшыларына белгі берді.
Жоғаб та Әбенирдің қуғынынан қайта оралды.
Бірақ Дәуіттің сарбаздары буняминдіктер мен Әбенирдің адамдарының үш жүз алпысының көзін жойған болатын.
Хебронда Дәуіттің мына ұлдары дүниеге келді: тұңғышы — Амнон, оның шешесі ізрелдік Ахиноғам еді.
Екіншісі — Хилеяба, ол кәрмелдік Набалдың жесірі Әбигелден туды.
Үшіншісі — Абессалом, оның шешесі Гешур патшасы Талмайдың қызы Маха болатын.
Төртінші ұлы — Адонияхтың шешесі Аггит, бесіншісі — Шафатияхтың шешесі Абитал,
Бір күні Ишбосет Әбенирді: — Сен неге әкем марқұмның кәнизагымен бірге болдың? — деп айыптады.
Жаратқан Ие Дәуітке уәде еткенді мен жүзеге асырмасам, онда Құдай мені жазалаған үстіне жазалай берсін! —
Сонда Ишбосет сескеніп, Әбенирге әрі қарай сөз айта алмай қалды.
Ал Әбенир Хебронда тұратын Дәуітке елшілерін жіберіп, оған мынадай ұсыныс жасады: — Ел кімдікі болуға тиіс? Менімен келісім жасассаңыз, бүкіл Исраилді сіздің жағыңызға шығаруға қол ұшымды беремін! —
Менімен жүздесуге келгеніңде, өзіңмен бірге Саул қызы Михолды ала кел! Әйтпесе көзіме көрінбе! — деді.
Дәуіт Саул ұлы Ишбосетке де елшілерін жіберіп, оған: «Маған өз әйелім Михолды қайтарып беріңіз.
Содан Ишбосет адам жіберіп, Михолды Лаиш ұлы Палтиел есімді күйеуінен алғызды.
Сонда ғана ол үйіне қайта оралды.
Ал енді, соны жүзеге асырыңыздар.
Содан соң ол бүкіл Солтүстік Исраилдің әрі Бунямин руының не деп шешкенін Дәуітке оңаша жеткізу үшін Хебронға барды.
Әбенир Дәуітке ұсыныс жасап былай деді: «Мен сапарға шығып, бүкіл Исраил халқын сізге, патша иеме, жинап берейін.
Олар сізбен келісім жасамақ.
Ал Дәуіт Әбенирді аман-есен қайтарып жіберген кезде Жоғаб Дәуіттің қызметшілерін бастап, жорықтан мол олжамен Хебронға қайтып келе жатты.
Жоғаб пен оның бүкіл сарбаздар тобы қалаға жеткен соң, біреу Жоғабқа Нер ұлы Әбенирдің патшаға келгендігі және патшаның оны еркіне жіберіп, Әбенирдің тыныштықпен кетіп қалғандығы туралы айтып берді.
Ал Дәуіт бұл туралы ештеңе де білген жоқ.
Кенеттен оның ішіне семсерін кірш еткізіп сұғып алды.
Сонда бүкіл халық та жылады.
Бірақ Дәуіт: «Күн батқанға дейін нан жеп не басқа тамақ ішсем, Құдай мені жазалаған үстінен жазалай берсін!» — деп ант еткен еді.
Патша өз нөкерлеріне тіл қатып былай деді: «Бүгін Исраилдің ұлы басшысы көз жұмды, соны түсінбейсіңдер ме?
Сарұяның осы ұлдары мен үшін тым қатыгез болып тұр.
Жаратқан Ие зұлымдық істеген адамға сонысына сәйкес жазасын тартқызсын!»
Ол екі аяғынан майып мүгедек болатын.
Патша ұйықтап жатқан болатын.
Олар Ишбосет патша өзінің ұйықтайтын бөлмесінде төсегінде демалып жатқан кезде сарайға кіріп, оны өлтіріп, басын шауып тастады.
Екі жігіт Ишбосеттің басын Хеброндағы Дәуіт патшаға алып барып, оған: — Міне, сіздің жаныңызды алмақ болған қас жауыңыз Саул ұлы Ишбосеттің басы! Бүгін Жаратқан Ие Саул мен оның әулетінен патша иемнің кегін алды! — деді.
Ал Ишбосеттің басын олар Хеброндағы Әбенирдің қабіріне апарып қойды.
Осылай Исраилдің күллі рубасылары Дәуіт патшаға келіп, ол солармен Хебронда Жаратқан Иенің алдында келісім жасады.
Дәуіт Хебронда Яһуда елін жеті жыл алты ай, әрі Иерусалимде бүкіл Исраил мен Яһуданы отыз үш жыл басқарды.
Алайда Дәуіт Сион төбесіндегі қорғанды басып алып үлгерді; ол қазір «Дәуіттің шаһары» деп аталады.
«Соқыр мен ақсақ сарайға кірмес» деген мәтел осыған байланысты пайда болды.
) Дәуіт қорған ішіне орналасып алып, оны «Дәуіттің шаһары» деп атады.
Осы мамандар Дәуітке сарай салып берді.
Оның Иерусалимде дүниеге келген балаларының аттары мыналар: Шаммуа, Шобаб, Натан, Сүлеймен,
Ипхар, Әлишуа, Непек, Япияқ,
Әлишама, Әлияда, Әлипәлет.
Ал філістірлер Рефаим аңғарына жетіп, жан-жаққа жайылып тонады.
Дәуіт Жаратқан Иеден: — Філістірлерге қарсы өрлеп шығайын ба? Оларды жеңіп шығуыма қол жеткіздіресің бе? — деп сұрады.
Жаратқан Иенің жауабы мынау болды: — Өрлеп шық! Мен філістірлерді ешбір шүбәсіз сенің қолыңа тапсырамын!
Сондықтан сол жер Бағал-Перасим («Иенің бұзып-жарғаны») деп аталып кетті.
Дәуіт пен оның сарбаздары сол мүсіндерді бірге ала кетті.
Ал філістірлер тағы да өрлеп келіп, Рефаим аңғарында шашырай орналасты.
Сен тұт ағаштарының үстінен басқан қадамдардың дыбысын естіген кезде қозғал! Бұл, Жаратқан Иенің філістірлердің жасағын шабу үшін сенің алдыңа шыққанын білдіреді».
Жаратқан Ие нені бұйырса, Дәуіт дәл солай істеп, філістірлерді Гибеоннан тіпті Гезерге дейін қырып-жойды.
Кейін Дәуіт қайтадан Исраилдің күллі таңдаулы ерлерін — отыз мың адамды жинап алды.
Барлығы Құдайдың Келісім сандығын Иерусалимге алып келуге Яһудадағы Бағалаға қарай аттанды.
Салтанатты шеру Нахонның астық бастыратын қырманына жеткен кезде, өгіздер сүрініп, сандық шайқалды.
Сонда Жаратқан Иенің қаһары Ұзаға қарсы лап етті.
Жаратқан Иенің қаһары Ұзаға «бұзып-жара» төгілгендіктен, Дәуіт қатты абыржып қайғырды.
Дәуіт сол күні: «Жаратқан Иенің сандығы қасыма қалайша келе алады?» — деп уайымдап Жаратқан Иеден қорықты.
Сонымен Жаратқан Иенің сандығы үш ай бойы сол үйде қалды, әрі Жаратқан Ие Ғабит-Едомды және оның бүкіл үй ішін жарылқады.
Сонда Дәуіт патшаға: «Құдайдың сандығының арқасында Жаратқан Ие Ғабит-Едом мен оның барлық иелігіне ақ батасын қондырды!» — деген хабар жетті.
Содан Дәуіт барып, Құдайдың сандығын салтанатпен қуана-қуана өзінің шаһарына алып келді.
Ақ бәтестен тігілген көйлек киіп алған өзі Жаратқан Иенің алдында жан сала би билеп жүрді.
Осылайша Дәуіт пен бүкіл Исраил халқы қуанышпен айқай сала, кернейлетіп Жаратқан Иенің сандығын Иерусалимге алып келе жатты.
Дәуіт патшаның Жаратқан Иенің алдында секіріп, би билеп жүргенін көріп, Михол оны іштей менсінбеді.
Содан соң Дәуіт күнәнің құнын өтеу құрбандықтарын және ризашылық құрбандықтарын шалғызып, Жаратқан Иенің алдында өртетіп ұсынды.
Соларды ұсынып болғаннан кейін Дәуіт халыққа Әлемнің Иесінің атымен бата берді.
Содан соң жұрт үйлеріне тарап кетті.
Дәуіт жауап қайтарып: — Мен би билегенде, Жаратқан Иенің алдында биледім! Ол мені әкеңнің және оның барлық әулетінің орнына таңдап алып, өз халқы Исраилдің басшысы етіп қойды.
Бұдан кейін Саул қызы Михол өле-өлгенше бала таппады.
Жаратқан Ие оған айналасындағы барлық жауларынан тыныштық сыйлады.
Сол тұста патша Натан пайғамбарға: — Міне, мен самырсыннан салынған сарайда тұрып жатырмын, ал Құдайдың сандығы жай шатырда ғана тұр! — деді.
Бірақ сол түні Жаратқан Ие Натанға сөзін арнап былай деді:
Бүкіл Исраил халқымен бірге бір мекеннен екіншісіне көшіп-қонып жүргенімде араларында бір шатырда, яғни кездесу шатырында, тұрып келемін.
Сенің атыңды шығарып, жер бетіндегі ең ұлы адамдар іспетті даңқты қыламын.
Мен халқымды басқаратын билер тағайындаған заманнан бері де жауыздар солай істеулерін жалғастырып келеді.
Ал енді Мен саған барлық жауларыңнан тыныштық сыйлаймын.
Күндерің тамамданып, ата-бабаларыңның қасына жөнелгеніңде Мен артыңнан бір ұрпағыңды: өз ұлдарыңның біреуін тағайындап, оның патшалық билігін нығайтамын.
Менің есіміме арнап киелі үйді салатын сол болмақ.
Оның патшалық тағын мәңгілікке орнатамын.
Мен оған Әке боламын, ал ол Менің рухани ұлым болады.
Жаратқан Ие аян беріп айтқан осы сөздерінің бәрін Натан пайғамбар Дәуітке айтып берді.
Сонда Дәуіт (киелі шатырға) кіріп, Жаратқан Иенің алдында отырып былай деді: «Уа, Жаратушы Тәңір Ие, мені осылай дәріптейтініңдей менің өзім, шыққан әулетім соншама кімбіз?
О, Жаратушы Тәңір Ием,
Сен қандай ұлысың, уа, Жаратушы Тәңір Ием! Өз құлақтарымызбен естіген барлық хабарымыз бойынша Саған тең келетін ешкім де жоқ, Сенен басқа құдай да жоқ.
Сенің халқың Исраил сияқты жер бетінде қандай басқа халық бар еді? Себебі Сен, уа, Құдай, оны меншікті халқың болу үшін таңдап, Мысырдан азат етіп, көшіріп алдың.
Уа, Әлемнің Иесі, Исраилдің Құдайы, Сен «шаңырағыңды бекітемін» деп маған ашық білдірдің.
Сонымен енді пендеңнің әулетін әрқашан өз алдыңда жалғаса берсін деп жарылқай гөр.
Уа, Жаратушы Тәңір Ием, осыны Өзің айтқандықтан, Сенің ақ батаңмен пендеңнің әулеті ұдайы жарылқанатын болады».
Соба патшасы Ададәзерге дамаскілік сириялықтар көмекке келген кезде Дәуіттің жасағы олардың жиырма екі мың жауынгерін қырып салды.
Дәуіт Ададәзердің нөкерлерінің алтын жалатқан қалқандарын жинап, Иерусалимге алып келді.
Хамат патшасы Тоу Дәуіттің Ададәзердің бүкіл әскерін жеңгенін естігенде,
өз ұлы Жорамды Дәуіт патшаға жіберіп, жеңісімен құттықтаған сәлемін жолдады.
Дәуіт Едом еліне қарауылдарын орналастырып, халықтың барлығы оған бағынышты болды.
Сарұяның ұлы Жоғаб — әскер қолбасшысы, Ахилуд ұлы Жосапат — уәзір әрі жылнамашы,
Ахитұб ұлы Садық пен Абиятар ұлы Ахимәлік — діни қызметкерлер, Серая — хатшы,
әрі Еходай ұлы Бенаях — кереттік және пелеттік ұлан бөлімдерінің қолбасшысы болды.
Бір күні Дәуіт: «Саулдың әулетінен тірі қалған біреу бар ма екен? Мен Жонатан үшін оған мейірім көрсетейін!» — деп сұрастырды.
Кезінде Саулдың сарайында Сиба есімді бір қызметшісі болған еді.
— Ол қайда? — Лодыбардағы Әмиел ұлы Махырдың үйінде тұрып жатыр.
Патша Махырдың үйіне кісілерін жіберіп, сол адамды қасына алдыртты.
Оның есімі Мепібосет еді, ол Жонатанның ұлы, Саулдың немересі еді.
Дәуіт оған тіл қатып: — Мепібосет! — деді.
Ол: — Сіздің құлыңызбын, тақсыр, — деп жауап берді.
Дәуіт: — Қорықпа! Әкең Жонатан үшін мен саған ұдайы мейірім көрсететін боламын.
Сен әрдайым менің дастарқанымнан тамақ жейтін боласың, — деді.
Мепібосет басын иіп: «Тақсыр ие, мен сұрауы жоқ иттің өлімтігі іспеттімін.
Содан Дәуіт Саулдың қызметшісі Сибаны қасына шақыртып: — Саул мен оның әулетіне тиісті мал-мүлікті иеңнің немересінің қолына тапсырдым.
Сен өзің, ұлдарың және қызметшілерің оның жерін өңдеп, қожайындарыңның кірісі болсын деп өнімін жинап отырыңдар! Бірақ иелеріңнің немересі Мепібосеттің өзі тамағын менің дастарқанымнан ішіп-жейтін болады, — деп бұйырды.
Сибаның он бес ұлы мен жиырма қызметшісі бар болатын.
Сиба: — Уа, патша ием, алдыңыздағы пендеңізге берген бұйрығыңызды түгелдей орындаймын, — деп жауап берді.
Бұдан былай Мепібосет патшаның бір ұлы іспетті Дәуіттің дастарқанынан тамақтанатын болды.
Мепібосеттің Миха деген кішкентай ұлы бар еді.
Сонымен Сибаның бүкіл үй іші Мепібосетке қызметші болды,
Біраз уақыт өткеннен кейін Аммон халқының патшасы Нахаш қайтыс болып, оның ұлы Анон орнын басып патшалық құрды.
Дәуіт: «Әкесі Нахаштың маған жақсылық жасағанындай, мен де оның ұлы Анонға жақсылық жасайын», — деп ойлады.
Содан ол әкесінің қазасына көңіл айту үшін Анонға қызметкерлерін жіберді.
Алайда елшілері Аммон еліне жеткенде,
Мұнан кейін оларды кері қайтарып жіберді.
Сондықтан олар өкілдерін жұмсап, арамалықтардың Бет-Рехоб және Соба деген екі патшалығынан жиырма мың, Маханың патшасынан тағы бір мың әрі Тобтың адамдарынан он екі мың жаяу жасақшысын жалдап алды.
Дәуіт бұл туралы хабар алғанда, оларға қарсы Жоғабтың басшылығындағы батыл да мықты сарбаздардан құралған бүкіл жасағын аттандырды.
Жоғаб өз жасағының екі жақтан: алдынан да, артынан да соғысуына тура келіп тұрғанын байқаған соң, бүкіл Исраилдің таңдаулы сарбаздарын іріктеп алып, арамалықтарға қарсы сапқа тұрғызды,
ал жасақтың қалған бөлігін аммондықтарға қарсы бастап шығуды өзінің туған інісі Әбішайдың қолына тапсырды.
Оған былай деп бұйырған болатын: «Егер арамалықтар маған тым қатты қысым көрсете бастаса, сен маған көмекке кел! Ал аммондықтар сені тықсырып бара жатса, мен саған көмекке барамын.
Батыл бол! Халқымыз үшін, Құдайымыздың қалалары үшін мызғымай берік тұрайық! Ал Жаратқан Ие дұрыс деп тапқанын істесін!»
Жоғаб пен оның сарбаздары арамалықтарға тап бергенде, олар қаша жөнелді.
Олардың қашқанын көрген аммондықтар да Әбішай бастаған жасақтан шегіне қашып, қалаға кіріп кетті.
Сонда Жоғаб аммондықтарға қарсы жорығын доғарып, Иерусалимге қайта оралды.
Арамалықтар өздерінің исраилдіктерден жеңілгенін көріп, бәрі бір жерге жиналды.
Ададәзер Евфрат өзенінің ар жағына елшілерін жұмсап, онда тұратын арамалық жасақшыларды шақырды.
Арамалықтар Дәуітпен шайқасу үшін жасақшыларын сапқа тұрғызып, лап қойды.
Дәуіттің сарбаздары олардың жеті жүз соғыс күймесінің айдаушыларын және қырық мың жаяу әскерін мерт қылды.
Арамалық қолбасшы Шобақ та шайқаста ауыр жарақаттанып, сол жерде қаза тапты.
Олар аммондықтарды жаппай қырып, астаналары Раббаны қоршап алды.
Бір күні кешке қарай Дәуіт төсегінен тұрып, сарайының төбесінде әрлі-берлі жүрді.
Сонда Дәуіт хабаршыларын жіберіп, оны алдыртты.
Кейін әйел үйіне қайтып кетті.
Дәуіт соңынан Ұрияға: «Үйіңе барып, жуынып-шайынып демал!» — деді.
Бірақ Ұрия үйіне бармай, патша иесінің басқа да қызметшілерімен бірге сарайдың кіреберісінің жанында түнеп шықты.
Неге үйіңе барып, демалмайсың? — деп сұрады.
Сонда Дәуіт: — Олай болса, бүгін де осында қал, ал ертең сені қайтарып жіберемін, — деді.
Дәуіт оны ішіп-жесін деп шақырып, тойдыра мас қылды.
Алайда кешке Ұрия тағы да өз үйіне бармай, патша иесінің қызметшілерімен бірге түнеді.
Сондықтан Дәуіт таңертең Жоғабқа хат жазып, оны Ұриядан беріп жіберді.
Қаланың адамдары шығып, Жоғабқа шабуыл жасады.
Жоғаб Дәуітке шайқас туралы толық мәлімет жібермек болып,
патша ашуланып, саған «Қалаға неге тым жақындадыңдар, қабырғадан ататынын білмедіңдер ме?
Еруб-Бесет ұлы Әбимәлікті кімнің өлтіргенін білесің ғой: Тебес қаласында бір әйел қабырғадан оның үстіне қол диірменнің тасын тастап, өлтірді емес пе?! Неге қамалдың қабырғасына сонша жақындадыңдар?» десе, оған «Қызметшіңіз хеттік Ұрия да қаза тапты» деп айтарсың!
— Қарсыластар бізді тықсырып, қаладан сыртқа шыға келді.
Патша иемнің бірқатар жауынгері мерт болып, қызметшіңіз хеттік Ұрия да қаза тапты.
Ал Дәуіт оған мына бұйрықты берді: — Сен Жоғабқа: «Осыған бола көңілің түспесін! Соғыс болғасын шығын болмай қоймайды ғой.
Қаланың астан-кестенін шығарғанша шабуылыңды жалғастыра бер!» деп оны жігерлендір!
Ұрияның әйелі күйеуінің өлгенін естіп, оны жоқтап аза тұтты.
Содан Жаратқан Ие Дәуітке Натан пайғамбарды жіберді.
Ол патшаға келіп, былай деді: — Бір қалада екі адам болды.
Байдың малы көп болды,
ал кедейдің сатып алған бір кішкентай қозысынан басқа түгі де болмады.
Кедей соны бағып-қағып, қозы көз алдында балаларымен бірге өсті.
Бірақ бай оған арнап союға өз малын аяп, кедейдің әлгі тоқтысын тартып алып, содан қонағына тамақ пісіріп берді!
Дәуіт сол байға қатты ашуланып, Натан пайғамбарға: — Мәңгі тірі Жаратқан Иенің алдында шын айтамын: мұны істеген адам өлімге лайық!
Сонда Натан Дәуітке былай деді: — Сол адам өзіңізсіз! Исраилдің Құдайы Жаратқан Ие мынаны айтады: Мен сені Исраилдің үстінен патша етіп тағайындап, Саулдың қолынан құтқарып келдім.
Саған патша иеңнің сарайы мен әйелдерін табыстап, Исраил мен Яһуда елдерін де тапсырдым.
Неге Жаратқан Иеңнің өсиеттерін аяқ асты етіп, Оған жек көрінішті осындай зұлым істі жасадың?! Хеттік Ұрияны семсермен өлтіртіп, оның әйелін тартып алып, өзіңе әйел қылдың! Сен Ұрияны аммондықтардың семсерімен өлтірттің!
Ендеше, сен Өзімді менсінбей, сөзімді жерге тастап, хеттік Ұрияның әйелін өзіңе әйел қылып алғаның үшін, семсердің жүзі бұдан былай әрдайым әулетіңе қауіп төндіріп тұратын болады.
Жаратқан Ие тағы мынаны да айтады: өз үйіңнің ішінен саған қарсы пәле шығарамын! Көз алдыңда әйелдеріңді алып, басқа біреуге беремін, ол тапа тал түсте әйелдеріңмен бірге болмақ.
Сен жасырын әрекет жасадың, ал Мен осыны бүкіл Исраилдің көз алдында ашықтан-ашық істеймін!
Сен өлімге бұйырылмайтын болдың.
Дәуіт нәресте үшін Құдайға жалбарынумен болды; ораза тұтып, өз бөлмесіне кіріп, жерге жатып түнеп жүрді.
Әулетінің ақсақалдары қасына келіп, «Орныңыздан тұрыңыз», — деп қаншама өтінсе де, ол тұрмай, тамақ та жемей қойды.
Жетінші күні нәресте қайтыс болды.
«Бала тірі кезде біздің айтқанымызға құлақ аспаған еді.
Дәуіт: — Балам тірі кезінде «Кім біледі, мүмкін, Жаратқан Ие маған мейірімін түсіріп, балам тірі қалар?» деген оймен ораза ұстап, жалбарына жыладым.
Мен оған барармын, бірақ ол маған қайтып келмейді! — деп жауап берді.
Содан соң Дәуіт әйелі Барсабияға барып, оны жұбатты.
Балаға Сүлеймен (яғни Сәлемет, Татулық) деген есім берді.
Жаратқан Ие сәбиді жақсы көріп,
Натан пайғамбар арқылы хабар жіберді.
Сол екі арада Жоғаб аммондық Рабба қаласына қарсы шабуыл жасап, ондағы патшаның мекенін басып алды.
Дәуіт бүкіл әскерін жинап, Раббаға аттанып, оған шабуыл жасап, басып алды.
Содан соң Дәуіт әскерін ертіп Иерусалимге қайта оралды.
Тамар Дәуіт ұлы Абессаломның бірге туған қарындасы, өте сұлу қыз болатын.
Амнон қарындасы Тамар үшін қиналғаны сонша, тіпті ауырып та қалды.
Бірақ Амнонның Жонадаб есімді өте қу досы болды, ол Дәуіттің туған ағасы Шаммахтың ұлы еді.
Амнон: — Мен бауырым Абессаломның қарындасы Тамарға ғашық болып қалдым, — деп жауап берді.
Сонда Жонадаб оған мынадай ақыл берді: — Ауырып қалғандай төсегіңде жата бер.
Дәуіт сарайдағы Тамарға: «Ағаң Амнонның үйіне барып, оған тамақ дайындап бер!» — деген сәлем жіберді.
Содан Тамар ағасы Амнонның үйіне, оның жатқан жеріне барды.
Табаны алып, нанды Амнонның алдына қойды.
Содан Амнон Тамарға: «Тамақты ішкі бөлмеме алып баршы.
Амнон оған: — Тұр да, жоғал! — деп бұйырды.
Бірақ Тамар оған: — Жо-жоқ, ағатайым! Мені қуып жіберуіңіз маған жаңағы істегеніңізден бетер жаман болар еді! — деп жауап берді.
Тамар патшаның отау құрмаған қыздары киетін етек-жеңі ұзын, сәнді көйлек киіп жүретін.
Содан ол басына күл сеуіп, үстіне киіп алған ұзын көйлегінің өңірін айыра жыртты да, бетін қолдарымен жауып алып, еңіреп жылап кете берді.
Тамардың туған ағасы Абессалом оған: «Ағаң Амнон сенімен бірге болды ма? Тынышталшы енді, қарындасым.
Сонда Тамар жалғыз қалып, ағасы Абессаломның үйінде тұратын болды.
Болған оқиға туралы естіген Дәуіт патша қатты ашуланды.
Бұдан екі жыл өткеннен кейін Абессалом Ефремнің жанындағы Бағал-Хасорда қой қырқу мерекесін өткізетін болып, оған барлық патшазадаларды шақырды.
Патша тақсыр мен оның нөкерлері менімен бірге соған бармас па екен? — деп шақырды.
Бірақ патша Абессаломға жауап беріп: — Жоқ, ұлым, барлығымыз бармай-ақ қояйық.
Алайда оған батасын берді.
Бірақ Абессалом қоймастан сұрай беріп, ақыры Амнонды да, басқа патшазадаларды да жіберуге патшаны көндірді.
Бірақ Дәуіттің ағасы Шаммахтың ұлы Жонадаб патшаны жұбатып былай деді: «Уа, тақсыр ием, күллі жас жігіттерді, патшаның барлық ұлдарын да, өлтірді деп ойламаңыз! Өлген жалғыз Амнон ғана.
Сондықтан, уа, тақсыр ием, патшаның барлық ұлдары өлді деген хабардан жүрегіңіз қобалжымасын! Себебі өлген жалғыз Амнон ғана».
Осы аралықта Абессалом қашып кетті.
Күзетші тездетіп патшаға барып, оған: «Қыраттың етегіндегі Хоронаим жолымен келе жатқан көп адамды көрдім», — деп мәлімдеді.
Жонадаб патшаға: «Көрдіңіз бе, патшазадалар келе жатыр! Мендей қызметшіңіздің айтқаны дәл келді», — деді.
Ол сөйлеп бола салысымен, дауыс көтеріп жоқтау айтқан патшаның ұлдары кіріп келді.
Патша мен оның қызметкерлері де қатты қайғыра жоқтап жылады.
Ал Абессалом Гешур патшасы Амихуд ұлы Талмайға қашып барды.
Амнонның қазасына қайғысы басылған соң, Дәуіт Абессаломды сағына бастады.
Патша одан: — Не болды? — деп сұрады.
Әйел былай деп жауап берді: — Күйеуім қайтыс болған бір бейшара жесірмін.
Осылай олар менің соңғы ұшқынымды сөндіріп, күйеуімнен жер бетінде қалған жалғыз тұяғын да қалдырмай, атын өшірмекші.
Патша әйелге: — Үйіңе қайта бер.
Сонда текоялық әйел патшаға: — Уа, патша ием, қандай да кінә болмасын, ол менің басыма, әкемнің әулетіне түссін! Патша мен оның тағы кінәсіз болсын! — деді.
Патша: — Сөйлей бер, — деп келісті.
Біздің бәріміз әйтеуір бір кезде өліп, қайта жинауға келмейтін төгілген су сияқты боламыз.
Қайта, Ол қудаланған адамды Өзінен алшақ жүрмесін деп қайтаруды көздейді.
Сонымен алдыңыздағы күңіңіз іштей: «Патша ием Құдайдың періштесі сияқты, жақсы мен жаманды дұрыс ажырата алатындықтан, патша иемнің сөздері жаныма тыныштық әкелсін!» деп ойлады.
Осыны тыңдап болып, патша: — Мен саған бір сұрақ қоямын, еш нәрсені бүкпей жауап бер! — деді.
Әйел: — Иә, патша ием, сұрай беріңіз, — деді.
Бұл жайтты басқа қырынан көрсету үшін қызметшіңіз Жоғаб осыны істеп отыр.
Себебі патша өтінішімді орындады, — деді.
Сонда оның қырқылған шашының салмағы патшалық өлшемнің екі жүз мысқалына жететін.
Абессаломның үш ұлы және Тамар атты бір қызы болды.
Абессалом Иерусалимде патшамен жүздесе алмай екі жыл жүрді.
Сонда қазір арпа пісіп тұр.
Барыңдар да, егістігіне от қойыңдар!» — деп бұйырды.
Абессалом Жоғабқа: — Маған келіп, патшаға: «Мені неге Гешурден қайтарып әкелдіңіз? Менің сол жерде қала бергенім артық болар еді!» деген сәлемімді жеткізуге сізді шақырған едім ғой! Ал енді, мен патшаның бет-жүзін көргім келеді.
Егер менің бір кінәм болса, патша мені өлімге бұйыртсын! — деп жауап берді.
Осыдан кейін Абессалом өзіне соғыс күймесін, оған жегілетін аттар және алдында жүгіріп жүретін елу адамды жинады.
Абессалом таңертең ерте тұрып алып, қала қақпасына апаратын жолда тұратын еді.
Өзінің бір ісімен патшаның сотына жүгінуге біреу бара жатса, Абессалом оны шақырып алып: «Қай қаладансың?» — деп сұрайтын.
Сол адам өзінің Исраилдің қай руынан екенін айтқанда,
Бірақ патшаның сені тыңдар ешкімі жоқ!» — дейтін еді.
Ал мен оның ісін әділдікпен шешкен болар едім!»
Себебі Арама өлкесіндегі Гешурде тұрған кезінде алдыңыздағы қызметшіңіз: «Егер Жаратқан Ие мені Иерусалимге қайтарса, мен Оған Хебронда сиынып ғибадат етемін» деген уәде берген болатын.
Патша: — Аман-есен бара ғой, — деп рұқсат берді.
Сонда Абессалом жиналып, Хебронға бет алды.
Алайда Абессалом бүкіл Исраилдің барлық руларына астыртын тыңшыларын жіберіп: «Керней даусын естігенде, «Абессалом Хебронда патша болды!» деп жар салыңдар!» — деген сәлемін таратқызды.
Абессаломның жанында еріп жүрген иерусалимдік екі жүз адам бар еді.
Абессалом құрбандықтарын ұсынып жатқан кезде, Дәуіттің кеңесшісі ғилолық Ахитопелге адам жіберіп, оны тұрған қаласы Ғилодан алдыртты.
Патшаның нөкерлері: — Патша иеміз не шешсе де, біз соны орындаймыз, — деді.
Патшаның барлық қызметшілері, кереттіктер мен пелеттіктер, әрі өзіне Ғаттан еріп келген алты жүз ғаттық жасақшы оның алдынан өтті.
Сонда патша ғаттық Іттайға: — Бізбен неге келе жатырсың? Кері қайтып, патшамен бірге бол! Өзің жат жерліксің, оның үстіне өз еліңнен жер аударылғансың.
Сенің келгенің күні кеше ғана.
Мұнан кейін патша Садыққа былай деді: «Құдайдың сандығын қалаға қайтарыңыз.
Патша діни қызметкер Садыққа тағы былай деді: — (Осылай дұрыс екенін) көресіз бе? Өзіңіз және Абиятар екеуіңіз де ұлдарыңызды ертіп алып, аман-есен қалаға қайта оралыңыздар!
Ал мен Иордан алқабындағы елсіз далада өзен өткелдерінің маңында сіздерден хабар келгенше тосып тұрамын».
Біреу Дәуітке Ахитопелдің де Абессаломмен ауыз жаласқандығы туралы хабарлады.
Осылай Ахитопелдің кеңесін шатастырып, маған көмектесесің.
Естіген жаңалықтарыңның бәрін солар арқылы маған жеткізіп тұр».
Сиба: — Алдыңызда бас иіп құлдық етемін, уа, патша ием.
Лайым мейіріміңізге ие болсам екен, — деп алғысын білдірді.
Дәуіт патша Бахуримге таяп қалғанда, сол елді мекеннен Саулдың әулетіне жататын біреу шықты.
Гера ұлы Шимей есімді сол адам патшаны қарғап-сілеп келе жатты.
Шимей қарғыс жаудырып былай деді: — Кет, шық елден! Әй, қанішер, жексұрын!
Мүмкін, Жаратқан Ие менің көріп жатқан жәбіріме назар аударып, бүгін естіген қарғыстарымның орнына жақсылық сыйлар!
Ал Дәуіттің досы әрі жеке кеңесшісі архилік Хушай Абессаломға кезігіп: — Патша жасасын! Патша жасасын! — деп ұрандап қошеметтеді.
Абессалом Хушайға: — Досыңа деген адалдығың осы ма? Неге сен досыңмен бірге кетіп қалмадың? — деген сауал қойды.
Сөйтіп Абессалом үшін үйдің жалпақ төбесінде шатыр тігілді.
Дәуіт те, Абессалом да Ахитопелдің ақыл-кеңесін солай санайтын.
Ахитопел Абессаломға тағы былай деді: — Маған он екі мың адамды таңдап алып, бүгін түнде Дәуіттің соңына түсуіме рұқсат етіңіз.
Ал қасындағы бүкіл жасақты өзіңізге қайтарып алып келемін.
Осылайша бүкіл халық аман-есен болады.
Бұл кеңес Абессаломға және Исраилдің барлық рубасыларына ұнады.
Әйтсе де Абессалом: «Архилік Хушайды шақырыңдар! Оның да не айтатынын тыңдап көрейік!» — деді.
Хушай келген кезде Абессалом оған: — Ахитопел осы кеңесті беріп отыр.
Әкеңнің, оның адамдарының мықты жауынгер екенін, соғысқан кезде олар далада қонжықтарынан айырылған ұрғашы аю сияқты қаһарланатынын білесіз.
Оның үстіне, әкеңіз — тәжірибелі жауынгер, ол жасағынан бөлек түнейтін болар.
Ол тіпті қазір де қандай да бір үңгірде немесе әйтеуір бір жерде тығылып отырған шығар.
Сонда жүрегінің түгі бар ең батыл деген жауынгеріңіздің де зәресі ұшады.
Сондықтан менің сізге беретін ақылым мынау: Сонау (солтүстіктегі) Дан мен (оңтүстіктегі) Бер-Шебаның арасындағы бүкіл Исраил елінің теңіз жағалауындағы құм қиыршықтары іспетті сансыз көп ер адамдары жаныңызға жиналсын! Сіз өзіңіз оларды шайқасқа бастап шығыңыз!
Бұдан кейін Хушай діни қызметкерлер Абиятар мен Садыққа мына хабарды жеткізді: «Абессалом мен Исраилдің рубасыларына Ахитопел солай деп кеңес берді, ал мен бұлай деп кеңес бердім.
Жонатан мен Ахимағас осы кезде қала сыртындағы Ен-Рогел атты қайнар көздің маңында болатын.
Бір бозбала оларды бәрібір байқап қалып, сол туралы Абессаломға айтып барды.
Үй иесінің әйелі құдықтың аузын жабынмен жауып, үстіне жарма төгіп тастады.
Жасақшылар іздеп-іздеп, ешкімді таба алмай, Иерусалимге қайта оралды.
Осы екі арада Дәуіт Маханайымға жетті.
Амасаның шешесі Әбигел Нахаштың қызы және Жоғабтың шешесі Сарұяның сіңлісі еді.
Абессалом басқарған Исраил жасағы Ғилақад елінде қостарын тікті.
Дәуіт Маханайымға жеткенде, аммондықтардың Рабба қаласынан Нахаш ұлы Шоби, Лодыбардан Әмиел ұлы Махыр, Рогелимнен ғилақадтық Барзилай келді.
Олар:
бал, айран, қой-ешкілер және сиыр сүтінен жасалған ірімшік алып келді.
Содан соң Дәуіт жасағын үш топқа бөлді.
Бірінші топқа — Сарұя ұлы Жоғабты, екінші топқа — оның інісі Әбішайды, үшінші топқа — ғаттық Іттайды қолбасшы етіп тағайындады.
Патша жасақшыларына: — Мен де сөзсіз сендермен бірге аттанамын! — деді.
Бірақ олар: — Тақсыр, бармай-ақ қойыңыз.
Дәуіт: — Мейлі, сендер нені дұрыс деп білсеңдер, соны істейін, — деп келісті.
Патшаның қолбасшылардың әрқайсысына Абессалом туралы осындай әмір бергенін бүкіл жасақ естіп тұрды.
Сонымен қалың қол (Абессалом басқарған) Исраилдің әскерімен шайқасу үшін соғыс майданына шықты.
Дәуіттің жасақшылары сол жерде Исраилдің әскерін жеңіп шықты.
Шайқас бүкіл аймаққа тарап, ну орманда қырылып қалғандар семсерден қаза тапқандардан да көп болды.
Ал қашыры ілгері қарай шауып кетіп қалды.
Сол адам Жоғабқа: — Тіпті қолыма мың мысқал күміс берсеңіз де, мен патшаның ұлына қарсы қол көтермес едім.
Егер мен оның өміріне қастандық жасаған болсам, бұл бәрібір патшадан жасырын қалмас еді, ал сіз менен алшақ кетер едіңіз, — деп жауап қайтарды.
Содан соң Жоғаб кернейін тартып белгі берді.
Олар Абессаломды ағаштан түсіріп алып, ормандағы бір терең шұңқырға лақтырып, үстін таспен үйіп тастады.
Бірақ бүгін солай істеме, өйткені патшаның ұлы мерт болды, — деді.
Содан соң Жоғаб бір құштыққа: — Патшаға барып, көргендеріңді мәлімдеп бер! — деп бұйырды.
Сөйтсе де Садық ұлы Ахимағас тағы да Жоғабтан: — Не болса, о болсын! Өтінемін, құштықтың соңынан жүгіруге маған рұқсат беріңізші! — деп сұрап қоймады.
Сонда Жоғаб: — Мейлі, жүгіре бер! — деп келісе салды.
Адам жүгіріп жақындай түсті.
Шолғыншы: — Біріншісінің жүгіргені құдды Садық ұлы Ахимағастың жүгірісіне ұқсайды екен, — деді.
Патша: — Ол жақсы адам, жақсы хабармен келе жатыр! — деді.
Ахимағас патшаға таяп қалғанда: — Бәрі де жақсы! Аманшылық! — деп айқайлап жіберді.
Ол патшаның алдында басын жерге тигізе жығылды да: — Патша иеме қарсы шыққан адамдарды қолға түсірген Құдайыңыз — Жаратқан Ие мадақталсын! — деді.
Патша оған: — Былайырақ тұрып, күте тұр! — деді.
Ол патшаға былай деді: — Уа, патша ием! Жақсы хабарға құлақ салыңыз! Бүгін Жаратқан Ие сізді өзіңізге қарсы шыққандардың барлығынан арылтты.
Құштық былай деп жауап берді: — Патша иемнің жауларының, сізге жамандық ойлап қарсы шыққандардың бәрінің халдері сол жас жігіттің халіндей болсын!
Дәуіттің өлген ұлын жоқтап жатқанын естігенде, оның бүкіл жасағы үшін сол жеңіс күні қаралы күнге айналды.
Егер Абессалом тірі қалып, біздің бәріміз қырылып қалған болсақ, сіз соған риза болар едіңіз! Мен бүгін осыны ұқтым.
Патшаның қақпа жанында отырғанын естігенде, бүкіл жасақ оның алдына жиналды.
Ал біз өзіміздің үстімізден патшалық құруға май жағу рәсімін жасап тағайындаған Абессалом шайқаста мерт болды.
Ендеше неге сендер патшаны кері қайтару туралы үндемейсіңдер?»
Сонда Дәуіт патша діни қызметкерлер Садық пен Абиятарға мына сәлемін жіберді: «Яһуданың рубасыларына былай деңіздер: Патшаны өз үйіне қайтаруға сіздер неге ең соңғы болуларыңыз керек? Себебі солтүстік исраилдіктердің бұл туралы айтып жүргендері патшаға және оның үй ішіне жетті.
Сіздер менің ағайындарымсыздар ғой, қандастарымсыздар.
Ендеше неліктен сіздер патшаны кері қайтарудан тартынасыздар?
Олар патшаға: «Өзіңіз және барлық қызметшілеріңіз, қайтып келіңіздер!» деген сәлем жолдады.
Бахуримнен шыққан буняминдік Гера ұлы Шимей де асығып, яһудалықтардың арасында Дәуіт патшаны қарсы алуға ылдилап сол жерге барды.
Оның жанында Бунямин руының тағы бір мың адамы, солардың ішінде Саул әулетінің қызметшісі Сиба мен оның он бес ұлы әрі жиырма қызметшісі де болды.
Олар патшаны қарсы алу үшін тездетіп Иорданға барды.
Алдыңыздағы пендеңіз күнәға батқанын біліп отыр.
Сонда Сарұя ұлы Әбішай: — Шимейдің көзін құртқан жөн емес пе? Ол Жаратқан Иенің тағайындаған патшасын балағаттап қарғады ғой — деді.
Мепібосет патшаның алдына келгенде патша оған: — Неге менімен бірге кетпедің, Мепібосет? — деген сауал қойды.
Ол былай деп жауап берді: — Уа, патша ием, қызметшім Сиба мені алдап кетті.
Бірақ қызметшім мені патша иеме жамандап барыпты.
Сонда патша: — Осы айтқаның да жетер.
Мен былай деп шештім: Сиба екеуің жерді бөлісіп аласыңдар! — деп қорытты.
Маған патша иемнің өз сарайына аман-есен қайтып келгені де жетеді, — деп жауап берді.
Ғилақадтық Барзилай Рогелимнен ылдилап келген екен.
Мен сізді Иерусалимге өз қасыма алып, бағып-қағайын, — деп шақырды.
Ендеше мен патша иемді әуреге салмай-ақ қояйын.
Ал патшам неге маған осыншама зор сый көрсетуге тиіс?
Нені дұрыс деп тапқаныңыздың бәрін соған істеңіз.
Ал өзіңіз нені қаласаңыз да, бәрін орындаймын, — деп сөз берді.
Ал Барзилай үйіне қайтып кетті.
Патша Ғылғалға қарай сапарын жалғастыра берді.
Оған Қимхам, Яһуда руының бүкіл жасағы және Солтүстік Исраилдің жасағының жартысы ерді.
Яһуданың барлық адамдары оларға былай деп жауап берді: — Оның себебі, патша біздің қандас туысымыз ғой.
Олар Гибеондағы дәу жартастың жанында болған кездерінде Амаса алдарынан шықты.
Жоғаб жауынгерлік киім киіп, семсерлі қынап бекітілген белдік тағып алған еді.
Жоғаб алға қарай ұмтылғанда семсері түсіп қалды.
Амаса Жоғабтың сол қолындағы семсерді байқамады.
Өзі шыққан Бихри әулетінің барлық адамдары да жиналып, оның соңынан сол жерге еріп келген еді.
Жоғабтың жасағы Әбел-Бет-Махаға жетіп, оны қоршап алды.
Сонда бір ақылды әйел қала ішінен былай деп дауыстады: — Тыңдаңдар, тыңдаңдаршы! Жоғабты осында шақырыңдаршы! Онымен сөйлескім келеді.
Жоғаб оған таяп келгенде, әйел одан: — Сіз Жоғабсыз ба? — деп сұрады.
Ол: — Иә, менмін! — деп жауап қатты.
— Тыңдап тұрмын, айта бер! — деді Жоғаб.
Мен Исраилдегі бейбіт те адал адамдардың бірімін.
— Әйел: — Жарайды, оның басы сізге қабырғадан лақтырылады, — деп келісті.
Әйел бүкіл халқымен сөйлесіп, дана ақыл-кеңес берді.
Олар бүлікшіл Шебаның басын шауып алып, оны Жоғабқа лақтырып жіберді.
Жоғаб Исраилдің бүкіл жасағының қолбасшысы, ал Еходай ұлы Бенаях кереттік және пелеттік ұландарының қолбасшысы болды.
Адорам міндетті жұмыстарды басқарушы, Ахилуд ұлы Жосапат уәзір әрі жылнамашы,
Дәуіт патшаның заманында елді үш жыл бойы ашаршылық жайлады.
Себебі Саул гибеондықтардың көздерін құртқан болатын.
Гибеондықтар оған: — Саулдың әулетінен не күміс, не алтын талап етпейміз.
Ал Исраилде біреуді өлтіруге еш құқымыз да жоқ! — деді.
Олар патшаға: — Сол адам бізді толығымен құртып жіберуге тырысып, бүкіл Исраилде бізге бір табан жер де қалдырмауды көздеген еді.
Біз оларды Жаратқан Иенің алдында, Оның Гибеондағы тауында асып өлтірейік, — деді.
Патша оларға: — Мен соларды қолдарыңа тапсырамын! — деп сөз берді.
Бірақ патша Жонатанның ұлы, Саулдың немересі Мепібосеттің өмірін сақтап қалды.
Ал Саулдың Аях қызы Риспадан туған екі ұлы Армон мен Мепібосет, әрі Саулдың қызы Мераб пен мехолалық Барзилай ұлы Әдіриелдің бес ұлы бар болатын.
Бұл егін орағының алғашқы күндері, арпа жинау науқаны жаңа басталған кез болатын.
Риспа егін орағының басынан бастап, аспаннан мәйіттерге жаңбыр жауған кезге дейін сол жерде отырды.
Ол асулы тұрған мәйіттерге күндіз құстарды, түнде аңдарды жолатпады.
Бірақ Ғилақадтағы Ябестің адамдары екеуінің мәйіттерін ілулі тұрған жерінен жасырын түрде шешіп алып, қалаларына әкелген еді.
Бұлар және Саул мен Жонатанның сүйектері Бунямин жеріндегі Селада Саулдың әкесі Қиштың қабіріне қойылды.
Осыдан кейін Құдай ел үшін жасалған мінажаттарды рақыммен қабылдады.
Сол кезде хушалық Сипхай Рафаның алып ұрпақтарының тағы біреуі — Сафты жеңіп, көзін құртты.
Соның аяқ-қолдарында алты-алтыдан, он екі саусағы мен он екі башайы бар еді.
Ол да алып Рафаның ұрпағы болатын.
Мықты періштелерге мініп алды, Желдің қанаттарында зулап ұшты,
Түнекті айналдыра перде қылды, Жаңбырдың қалың бұлттарын жамылды,
Құтқарды мені мықты дұшпанымнан, Өзімнен қуатты қас жауларымнан,
Құдайдың алдында мінсіз болып келемін, Күнә жасаудан сақтанып жүремін.
Жаратқан маған берді әділдігіме қарай, Оның көз алдындағы пәк ісіме сай.
Жәбір көрген жандарды құтқарасың, Бірақ менменді байқап, құлатасың.
Құдай мені күш-қуатқа бөлейді, Мінсіз өмір жолымен жетелейді,
Аяғымды бұғыдай жүйрік қылады, Биік жерлерімде аман тұрғызады.
Қалған жауларды қашуға мәжбүр қылдың, Мені жек көргендердің көздерін құрттым.
Содан жауларды жер шаңындай ұнтақтадым, Даланың батпағындай оларды таптадым.
Сен мені халықтың бүлігінен құтқардың, Әрі басшысы етіп қойдың өзге ұлттардың.
Бөтен халық енді маған қызмет етеді,
Жат жұрттықтар қатты қорқып бозарады, Дірілдеп өз қамалдарынан шығады.
Жауымнан өзімді аман сақтап қалған.
Жоғары қойдың мені қарсыластардан, Сен құтқарып алдың зорлықшылдардан.
Елазар сол жерде берік тұрды.
Філістірлерді соққылай бергеннен қолы әбден шаршап, семсеріне қарысып қалды.
Әскер жасағы Елазарға қайта оралғанда, оларға өлгендердің қару-жарақтарын олжалаудан басқа жұмыс болмады.
Осы кезде філістір әскерінің бір бөлігі Рефаим аңғарында қостарын тікті.
Сонда Дәуіт: «Шіркін, маған біреу Бетлехемдегі қала қақпасының жанындағы құдықтан су әкеліп берсе ғой!» — деп аңсады.
Міне, Үш батырдың ерлік істері осындай болды.
Зеруяның ұлы Жоғабтың туған інісі Әбішай Отыз батырдың басшысы еді.
Әбішай сүңгісімен үш жүз жауын түйреп өлтіріп, Үш батырдікіндей атақты иемденді.
Кәбіселдік Еходай ұлы Бенаях та ерлік істер жасаған мықты жауынгер болды.
Мысырлықтың қолында сүңгі болса да, Бенаях оған қарсы бір таяқпен ғана шығып, мысырлықтың қолынан сүңгісін тартып алып, оны сонысымен түйреп өлтірді.
Еходай ұлы Бенаяхтың ерлік істері осындай еді.
Жаңағы Үш батыр сияқты ол да даңқты жауынгер болатын.
Атақты Отыз батыр мыналар болатын: Жоғабтың туған інісі Асахил, бетлехемдік Додо ұлы Елханан,
хародтық Шаммах, хародтық Елика,
пәлеттік Хелес, текоялық Икеш ұлы Ирақ,
анатоттық Әбиезер, хушалық Сипхай,
ахоахтық Салмон, нетопаттық Маһарай,
нетопаттық Бағанах ұлы Хелеп, Буняминдегі гибеялық Рибай ұлы Іттай,
пиратондық Бенаях, нахале-ғағаштық Хиддай;
арбаттық Әби-Албон, бахуримдік Азмаует,
шағалбондық Әлиахпа, Яшеннің ұлдары,
харарлық Шаммах ұлы Жонатан, харарлық Шарар ұлы Ахиям,
мағахаттық Ахасбай ұлы Әліпәлет, ғилолық Ахитопел ұлы Елиям,
кәрмелдік Хесрай, әрабтық Пағарай,
собалық Натан ұлы Иғал, ғадтық Бани,
аммондық Селек, Сарұяның ұлы Жоғабтың қару-жарағын тасушы бероттық Нахарай,
итірлік Ирақ, итірлік Гәреб және
Жаратқан Иенің қаһары (күнә жасап жүрген) Исраилге қарсы қайтадан лаулады.
Олар патшаның қасынан шығып, Исраил халқын санақтан өткізуге кетті.
мұнан соң Ғилақадқа, Тахтим-Ходши аймағына және Дан-Яғанға барды.
Осылай олар бүкіл елді кезіп шығып, тоғыз ай жиырма күннен кейін Иерусалимге қайтып келді.
Жоғаб патшаға халық санағының мына қорытындысын баяндады: Семсер ұстауға жарамды мықты адамдардың саны Солтүстік Исраилде сегіз жүз мың, Яһудада бес жүз мың адам болды.
Бірақ осыдан кейін Дәуіттің ар-ұжданы қатты қиналып, халықты санақтан өткізгеніне опық жеді.
Өтінемін сенен, уа, Жаратқан Ие, алдыңдағы қызметшіңнің күнәсін кешіре гөр.
Мен зор ақымақтық жасадым», — деп сиынды.
Дәуіт келесі күні таңертең төсектен тұрғанда, оның қызметіндегі Ғад пайғамбарға Жаратқан Ие сөзін арнап былай деген еді:
Сонымен Ғад Дәуітке барып, былай деді: — Қайсысын таңдап аласың: не еліңде жеті жыл бойы ашаршылық жайлағанын ба; не өзіңнің үш ай бойы артыңнан қуған жауларыңнан қашқаныңды ма; не еліңді үш күн бойы індет билегенін бе? Енді ойланып, өзімді Жібергенге қандай жауап қайтаруымды шешіп айта гөр.
Бірақ адамдардың қолына түспейінші! — деп жауап берді.
Сол себепті Жаратқан Ие таңертеңнен бастап, белгілеген уақыттың соңына дейін Исраилге індет жайлатты.
Сонда Дәуіт Жаратқан Иенің бұйрығына сай солай қарай өрледі.
Орна (бұл кезде астық бастырып жатқан еді.
Уа, тақсыр, мұның барлығын да патшама сыйлаймын, — деді.
Орна сөзін аяқтап: — Құдайыңыз Жаратқан Ие құрбандығыңызды қабылдап, сізге оң көзімен қарай көрсін! — деп ізгі тілек білдірді.
Сонымен Дәуіт қырман мен өгіздерді елу мысқал күміске сатып алды.
Сол жерде ол Жаратқан Иеге арнап құрбандық орнын тұрғызып, малдарды шалып, түгелдей өртеп жіберді, әрі ризашылық құрбандықтарын да ұсынды.
Жаратқан Ие ел үшін жасалған мінажаттарды рақыммен қабылдады.
Бұл — Мұса пайғамбардың бүкіл Исраил халқына Иордан өзенінің шығыс жағындағы иен далада айтқан сөздері.
— Құдай Иеміз Хориб тауында бізге былай деген болатын: «Осы таудың маңында жеткілікті тұрдыңдар.
Аморлықтардың таулы жеріне және барлық көршілес елдеріне барып кіріңдер: Иордан алқабына, таулы аймаққа, батыстағы төменгі қыраттарға, оңтүстіктегі Негев даласына және теңіздің жағасына, демек, бүкіл Қанахан елі мен Ливанға әрі (солтүстік-шығыстағы) үлкен өзен — Евфрат өзеніне дейін барыңдар!
Мынаны біліп алыңдар: Мен сендерге осы елді табыстап отырмын.
Оған кіріп, оны иемденіп алыңдар! Мен, Жаратқан Ие, оны түп аталарың Ыбырайым, Ысқақ, Жақыпқа және олардың ұрпақтарына беруге уәде еткенмін».
Сол кезде мен сендерге былай дегенмін: «Сендерді жалғыз өзім бастап алып жүре алмаймын.
Өз Құдайларың Жаратқан Ие сендерді молынан көбейтіп, қазір аспандағы жұлдыздардай сансыз көп болып кеттіңдер.
Бірақ мен жалғыз өзім қалай сендердің қиын мәселелерің мен дау-жанжалдарыңның жүгін көтермекпін?
Өз руларыңның арасынан ақылды, парасатты әрі беделді бірсыпыра адамды алып келіңдер.
Сендер: «Сіз істеуге бұйырған осы іс дұрыс», — деп жауап бердіңдер.
Сонда мен руларыңның басшыларын — ақылды да беделді адамдарды руларыңа мыңбасы, жүзбасы, елубасы, онбасы және басқарушыларың етіп тағайындадым.
Мен сендерге тағы былай дегенмін: «Құдайымыз Жаратқан Ие бізге табыстамақ аморлықтардың таулы жеріне жеттіңдер.
Біліп алыңдар: Құдайларың Жаратқан Ие сендерге осы елді ұсынып отыр.
Ол, ата-бабаларыңның да Құдай Иесі, өздеріңе уәде еткеніне сәйкес, енді сол елге өрлеп барып, оны иемденіп алыңдар.
Еш нәрседен уайымдап, қорқушы болмаңдар!»
Сонда сендердің барлығың маған келіп: «Алдымыздан барлаушылар жіберейік.
Мен бұл ұсыныстарыңды құп көріп, араларыңнан әр рудан бір-бірден, барлығы он екі адамды таңдап алдым.
Сол елдің жемістерінен біразын алып, қайта оралғанда: «Құдайымыз Жаратқан Ие бізге жақсы ел табыстап отыр!» — деген хабарды жеткізді.
Алайда сендер өз Құдайларың Жаратқан Иенің бұйрығына қарсы шығып, сол елге өрлеп барудан бас тарттыңдар.
Енді қайда барсақ екен? Барлап келген бауырларымыз әкелген мағлұматтарымен зәремізді ұшырды.
Сонда Мен сендерге былай дедім: «Олардан үрейленіп қорықпаңдар!
Алдарыңда жүріп, сендерді жетелейтін — өз Құдайларың Жаратқан Ие ғой! Ол Мысыр елінде көз алдарыңда сендер үшін қалай шайқасқан болса, қазір де солай шайқасатын болады.
Сендерді осы жерге бастап алып келген де Сол».
Алайда сендер Құдай Иеміздің істегендеріне қарамастан Оған сенім артпадыңдар!
Сендердің наразылық білдірген дауыстарыңды естігенде Жаратқан Ие қаһарланып, былай деп ант етті:
«Мен ата-бабаларыңа беруге ант еткен шұрайлы елді осы зұлым ұрпақтың ешбір адамы көрмейді!
Кейінірек Жаратқан Ие сендерге бола маған да ашуланып: «Сен де сол елге кірмейсің!
Ал көмекшің Нұн ұлы Ешуа сол елге кіреді.
Мен оларға елді табыстаймын, олар оны иемденіп алады!
Ал сендер артқа бұрылып, Қамысты теңізге апаратын жолмен иен далаға бет алыңдар!» — деп бұйырды.
Ал Жаратқан Ие маған былай деді: — Оларға мынаны айт: Жоғары өрлеп барып, шабуыл жасамасын! Себебі Мен сендермен бірге болмаймын.
Жаратқан Иенің берген бұйрығына қарсы шығып, менмендікпен таулы жерге өрлеп бардыңдар.
Осылайша Қадештің маңында ұзақ уақытқа тұрып қалдыңдар.
«Осы таулы жерді айналдыра шарлағандарың жетер.
Халыққа мына бұйрығымды жеткіз: Сендер өз ағайындарың — Есаудың үрім-бұтағы мекендеген Сейір аймағынан өткелі тұрсыңдар.
еш тиіспеңдер.
Сендерге олардың елінен тіпті бір табан жер де бермеймін.
Өйткені Құдайларың Жаратқан Ие қолға алған барлық іс-әрекеттеріңді жарылқап келеді.
Жаратқан Ие маған былай деп нұсқау берді: «Моабтықтарға тиісіп, олармен соғыс бастаушы болмаңдар! Мен олардың жерінен сендерге ешқандай үлес бермеймін.
Емдіктер Анақтың ұрпақтарындай зор денелі, саны көп, ұлы халық болатын.
Анақтықтар сияқты олар да рафалықтарға жататын, ал моабтықтар оларды емдіктер деп атайтын.
Кейінірек исраилдіктер де Жаратқан Ие өздерінің меншігіне табыстаған елге солай қоныстанатын болды.
Жаратқан Ие: «Ал енді, жиналып, Зәред аңғарынан өтіңдер!» — деп бұйырды.
Сонда біз Зәред аңғарынан өттік.
Жаратқан Иенің оларға антпен алдын ала білдіргеніндей, Исраил қонысындағы соғысқа жарамды ер адамдардың барлығы сол отыз сегіз жыл ішінде қайтыс болып бітті.
Жаратқан Ие маған тіл қатып былай деді:
«Бүгін Ар қаласының маңында Моабтың шекарасынан өтіп,
Аммондықтардың өздері рафалықтарды замзумдықтар деп атайтын.
Бірақ Жаратқан Ие оларды аммондықтардың алдынан құртқан еді.
Ал бұрын Газа қаласына дейінгі елді мекендерде тұрған ауилықтарға келсек, Крит аралынан көшіп келген криттіктер оларды қырып-жойып, жерлеріне өздері қоныстанып алды.
Жаратқан Ие Мұсаға арнаған сөзін жалғастырып тағы былай деді: «Ал енді, жолға шығып Арнон аңғарынан өтіңдер! Біліп алыңдар, Мен Хешебон патшасы — аморлық Сихонды және оның елін қолдарыңа беріп отырмын.
«Жеріңізден өтуімізге рұқсат етсеңіз екен.
Жейтін тамағымыз бен ішетін суымызды сіздерден күміске сатып аламыз.
Енді елін басып алып, иемденуге ұмтыл!»
Бірақ Құдай Иеміз оны қолымызға табыстап, біз оны ұлдарымен және күллі жасақшыларымен бірге ойсырата жеңдік.
Солардың барлығын Құдайымыз Жаратқан Ие біздің қолымызға тапсырды.
Тек Құдай Иеміздің бұйрығына сай, аммондықтардың ешбір жеріне: Ябок өзенінің бүкіл бойына және таулы жердегі қалаларға басып кірген жоқпыз.
Бұдан кейін біз бұрылып, Башан аймағына жоғары қарай өрледік.
Сонда Башанның патшасы Ог бүкіл жасағын ертіп бізбен шайқасуға Едірейге аттанды.
Оның халқынан біз тартып алмаған бірде-бір қала қалмады.
Осы қалалардың барлығы биік қамалмен, қақпалар және кесе-көлденең бөренелермен бекітілген еді.
Бұларға қоса ашық жатқан бекініссіз көптеген елді мекендері де болды.
Ал олардың барлық малдары мен дүние-мүліктерін олжалап алдық.
Сол өлке Арнон аңғарынан бастап, Хермон тауына дейін созылған еді.
Сидондықтар Хермон тауын Сирион тауы деп, ал аморлықтар оны Сенір тауы деп атайды.
Сонымен жонды даладағы барлық қалаларды, әрі бүкіл Ғилақад пен Башан аймақтарын Ог патшалық құрған Салха мен Едірей қалаларына дейін басып алдық.
Сол төсек әлі де аммондықтардың Рабба қаласында сақтаулы тұр.
Мен одан Арнон аңғарындағы Арогерден бастап солтүстікке созылып жатқан аймақты әрі Ғилақад қыраттарының жартысын ондағы қалалармен қоса Рубен және Ғад руларына үлестірдім.
Ғилақад аймағының қалған бөлігін және Ог патшалық құрған бүкіл Башан аймағын Манаса руының жартысының үлесіне бердім.
— Башандағы бүкіл Арғоп аймағы бұрын «рафалық алыптардың елі» деп аталатын.
Манасаның ұрпағы Жайыр бүкіл Арғоп аймағын гешурліктер мен махалықтардың шекарасына дейін басып алғандықтан, Башанға «Жайыр қоныстары» деген ат қойды.
Сол жер бүгінге дейін солай аталады.
Ал Ғилақад аймағының мына жерін Рубен мен Ғад руларының үлесіне бердім: оңтүстіктегі Арнон аңғарының ортасынан бастап Аммон халқының шекарасындағы Ябок аңғарына дейін созылған бүкіл өлкені.
Олардың жері шығыстағы Писга тауының етектерінен батыстағы Иордан өзеніне дейін, солтүстіктегі Кінерет (яғни Ғалилея) көлінен оңтүстіктегі Өлі теңізге дейінгі аралықта жатқан Иорданның алқабын да қамтыды.
Ал әйел, бала-шаға, малдарыңды мен өздеріңе берген қалаларда қалдырсаңдар болады.
Құдайымыз Жаратқан Ие өздеріңе істегендей ағайындарыңа да тыныштық сыйлап, оларға Иордан өзенінің батыс жағындағы жерлерін табыстамақ.
Олардан еш қорықпаңдар, себебі сендер үшін Құдайларың Жаратқан Иенің Өзі шайқаспақ!»
Сол уақытта мен Жаратқан Иеге былай деп жалбарына сиындым:
«Уа, Жаратушы Тәңір Ием! Сен мендей қызметшіңе зор ұлылығың мен құдіретіңді көрсете бастадың.
Бірақ Жаратқан Ие сендердің баяғыда істегендеріңе бола маған ашуланған еді.
Себебі өзің Иорданның арғы жағына өтпейсің.
Өйткені ол мына халықты бастап Иорданнан өтіп барып, өзің таудың басынан көретін елді оларға мұралық меншікке үлестіріп беретін болады».
Мұнан кейін біз Бет-Пеғордың маңындағы аңғарда біраз уақытқа аялдадық.
Ал енді, Исраил, мен сендерге үйретіп отырған ережелер мен шешімдерді тыңдаңдар! Өмір сүре берулерің үшін, әрі ата-бабаларың сиынған Құдай Иенің сендерге табыстап отырған елге кіріп, оны иемденулерің үшін оларды орындайтын болыңдар!
Құдай Иеміздің бүгін өздеріңе тапсырып отырған осы өсиеттеріне ештеңені қоспай, ештеңені алып та тастамай, оларды берік сақтайтын болыңдар!
Жаратқан Иенің Бағал-Пеғорда не істегенін өз көздеріңмен көрдіңдер.
Ал Құдай Иемізден берік ұстанған басқаларың бүгін аман-есен тірі жүрсіңдер.
Міне, өздерің кіріп, иемденгелі тұрған елде орындауларың үшін мен сендерге Құдай Иемнің ережелері мен шешімдерін Оның маған бұйырғанына сай үйретіп келемін.
Иә, соларды мұқият сақтап орындаңдар! Себебі осылайша басқа халықтар сендердің даналықтарың мен ақыл-парасаттарыңа көз жеткізіп, осы ережелер туралы естігенде қайран қалып: «Ойпыр-ай, осы үлкен халық неткен дана да парасатты ел еді!» — дейтін болады.
Шынында, біз қай кезде мінажат етсек те, Құдайымыз Жаратқан Ие бізге жақын тұрады.
Мен сендерге қазір табыстап отырған осы бүкіл Таурат заңындай әділ ережелер мен шешімдерге ие болып отырған тағы басқа үлкен халық бар ма?! (Әрине, жоқ!)
Сондықтан өз көздеріңмен көрген осы нәрселердің ешқайсысын естеріңнен шығармауларың үшін, әрі өмір бойы жүректеріңнен кетіп қалмаулары үшін абай болып сақтаныңдар! Сол үшін балаларың мен немерелеріңе оларды айтып үйрететін болыңдар!
Сендер тауға жақындап келіп, оның етегінде тұрдыңдар.
Тек Оның дауысы ғана естілді.
Сол кезде Жаратқан Ие маған сендерге ережелері мен шешімдерін үйретуге бұйырды.
Сонымен абай болыңдар! Жаратқан Ие өздеріңе Хориб тауындағы оттың ішінен тіл қатқан кезде сендер ешқандай бейнені көрген жоқсыңдар.
Бірақ сендерді Жаратқан Ие (тазартып) Өзіне меншікті халық ету үшін темір балқытатын пеш іспетті Мысыр елінен алып шығарды.
Ал сендер өзеннің арғы жағына өтіп, сол шұрайлы елді басып алып, иемденесіңдер.
Сондықтан Құдайларың Жаратқан Иенің өздеріңмен жасаған Келісімін естеріңнен шығарудан сақ болыңдар! Өздеріңе кез келген бейнедегі тәңір мүсіндерін жасап алмаңдар! Құдай Ие соған тыйым салған еді ғой.
Себебі Құдайларың Жаратқан Ие жалмап қоятын от іспетті! Ол — басқа еш нәрсеге табынуларыңа төзбей, Өзіне адал болуларыңды талап ететін Құдай!
Сендер елде үбірлі-шүбірлі болып, көп жыл тұрғанда азғындыққа салынсаңдар, әлдебір нәрсенің бейнесіне ұқсатып мүсін ойып жасап өз Құдайларың Жаратқан Иеге жек көрінішті іс-әрекет етсеңдер, бұларыңмен Оның ашуын туғызатын боласыңдар.
Онда ұзақ өмір сүрмей, еш шүбәсіз қырыласыңдар.
Қалғандарыңды Жаратқан Ие басқа ұлттардың арасына шашыратып жібереді.
Сол алыс жерлерде сендер өз Құдайларың Жаратқан Иені іздеп, Оған бет бұра бастайсыңдар.
Егер Оған шын жүректен, бүкіл жан дүниелеріңмен бет бұрсаңдар, Оны табасыңдар.
Осы сөздердің барлығы орындалып, сендер қиындыққа ұшыраған сол кейінгі уақытта Құдай Иемізге қайта оралып, Оған мойынсұнатын боласыңдар.
Оттың ішінен сөйлеген Құдайдың даусын сендер сияқты естіп, тірі қалған өзге халық бар ма екен?!
Немесе Құдай Иеміздің көз алдымызда Мысыр елінде істегеніндей, сол халықты ауыр сынақтардан өткізіп, ғажап істер мен кереметтер көрсетіп, соғыспен, Өзінің алға созылған құдіретті қолымен әрі ұлы да үрейлі істерімен өз меншігі болу үшін бір халықты басқа бір елдің ішінен алып шығуға тырысқан тәңір бар ма екен? (Әрине, жоқ!)
Сол оттың ішінен Оның сөздерін естідіңдер.
Бүгін бұл солай.
Жаратқан Иенің мен сендерге бүгін тапсырып отырған ережелері мен өсиеттерін орындайтын болыңдар! Сонда өздеріңе және кейінгі ұрпақтарыңа игі болып, Құдай Иеміз сендерге ұзақ ғасырларға табыстамақ елде көп жасайтын боласыңдар.
Мұнан кейін Мұса Иордан өзенінің шығыс жағынан үш қаланы бөліп, белгілеп қойды.
Бұрын өшікпеген біреуді абайсызда өлтіріп алған адам сонда қашып барып, бас сауғалай алатын болды.
Сол қалалар мыналар: Рубен руына үлестірілген жонды даладағы Бесер қаласы, Ғад руының Ғилақад аймағындағы Рамот қаласы, Манаса руының Башан аймағындағы Ғолан қаласы.
Мұсаның исраилдіктерге табыстаған Таурат заңы төменде берілген.
Мұнан бұрын олар Иорданның шығысындағы Бет-Пеғордың маңындағы аңғарда, Хешебонда орналасқан аморлықтар патшасы Сихонның елінде біраз тұрып жатқан еді.
Содан олар аморлықтардың екі патшасы — жаңағы Сихонның және Башан патшасы Огтың Иорданның шығыс жағасында жатқан жерлерін иемденіп алды.
Осы жер Арнон аңғарының жағасындағы Арогерден Сирион, яғни Хермон, тауына дейін созылып,
Иорданның шығыс жағындағы бүкіл елсіз алқапты Өлі теңізге және Писга тауының етектеріне дейін қамтыды.
Содан Мұса бүкіл Исраил халқын жинап алып, былай деді: — Уа, Исраил халқы, мен бүгін өздеріңе жеткізетін ережелер мен шешімдерге құлақ асыңдар! Оларды сақтап, орындау үшін үйреніңдер!
Құдай Иеміз бізбен Хориб тауында Келісім жасаған еді.
Осы Келісімді Жаратқан Ие ежелгі ата-бабаларымызбен емес, біздің өзімізбен, яғни қазір осы жерде тірі тұрған біздің бәрімізбен жасады.
Жаратқан Ие таудағы оттың ішінен сендермен бетпе-бет тілдесті.
Сонда Жаратқан Ие былай деген еді:
«Мен сені құлдықта жүрген Мысыр елінен алып шыққан Құдайың — Жаратқан Иемін.
Сенің Менен басқа ешқандай тәңірлерің болмасын!
ал Өзімді сүйіп, өсиеттерімді ұстанғандарға тіпті мыңыншы ұрпағына дейін рақымымды төгемін.
Құдай Иеңнің атын орынсыз аузыңа алма! Өз атын орынсыз қолданғандарды Жаратқан Ие жазасыз қалдырмайды.
Сол күні не өзің, не ұл-қызың, не қызметшілерің, не өгізің, не есегің, не басқа да малдарың, не қалаларыңда тұрып жатқан жат жұрттықтар ешқандай жұмыс істемеңдер! Осылайша өзің сияқты қызметшілерің де демалсын.
Кісі өлтірме!
Неке адалдығын бұзба!
Ұрлық жасама!
Ешкімді бекерге айыптама!
Басқаның әйеліне, оның үйіне не жеріне, құл-күңіне, өгіз-есегіне не өзге де ешқандай нәрсесіне заңсыз ие болуға сұқтанба!»
Осы сөздерді Жаратқан Ие оттың және бұлт пен қою қараңғылықтың ішінен таудың етегінде жиналып тұрған сендерге зор дауыспен айтып берді.
Оларға басқа еш нәрсе қосқан жоқ.
Сол өсиеттерін Ол екі тас тақташаға жазып, маған тапсырды.
Тау от болып жанып жатқан кезде сендер қараңғылық ішінен дауысты естігенде, барлық рубасыларың мен ақсақалдарың маған жақындап келіп,
былай деді: «Құдайымыз Жаратқан Ие бізге Өзінің нұрлы салтанаты мен ұлылығын көрсетті, от ішінен Оның даусын естідік.
Бүгін біз Құдай адаммен тілдескенде адамның тірі қала алатынын да көрдік.
Ал енді, біз неге өлуге тиіспіз? Мына жалындаған от бізді жалмағалы тұр.
Егер Құдай Иеміздің дауысын әрі қарай ести берсек, онда құрып кетерміз.
Мәңгі тірі Құдайдың дауысын от ішінен біз естігендей естіп, тірі қалған пенде бар ма?
Соларының бәрі дұрыс.
Енді оларға барып, қостарына қайтсын де.
Құдай Иеміз өздеріңе нұсқаған жолмен жүріңдер! Сонда сендер тірі қалып, иемденгелі тұрған елде игілікті де ұзақ өмір сүретін боласыңдар.
Құдайымыз Жаратқан Иенің маған сендерге үйретуге бұйырған өсиеттері, ережелері және шешімдері, міне, осылар.
Сонымен, уа, Исраил халқы, сөздеріме құлақ салып, оларды мұқият орындайтын бол! Сонда ағы мен балы ағыл-тегіл елде игілікті өмір сүріп, молынан өсіп-өнетін боласың.
Құдай Иеңді шын жүректен, бүкіл жан дүниеңмен, бар күш-қуатыңмен сүй!
Бүгін Мен өздеріңе тапсырып отырған осы сөздер жүректеріңнен тұрақты орын алсын!
Оларды үйлеріңнің есік жақтауларына әрі қақпаларыңа да жазып қойыңдар.
Сонда Құдай Ие сендерді Өзі түп аталарың Ыбырайым, Ысқақ, Жақыпқа беруге антпен уәде еткен еліне алып барады.
Ал сендер ішіп-жеп, тойған кезде
өздеріңді құлдықта жүрген Мысыр елінен босатып алып шыққан Жаратқан Иені естеріңнен шығарудан сақ болыңдар!
(Уа, Исраил,) Құдай Иеңді терең қастерлеп, жалғыз Оған ғана қызмет ет! Оның атымен ғана ант беретін бол!
Айналаларыңдағы тұрып жатқан ұлттар табынатын жалған тәңірлердің жолдарымен жүрмеңдер!
Әйтпесе Оның лаулаған қаһары өздеріңе қарсы лап етіп, сендерді жер бетінен құртып жібереді.
(Уа, Исраил,) Масада істегеніңдей, Құдай Иеңді еркінсіп сынама!
Құдай Иенің өздеріңе бұйырған өсиеттерін, нұсқауларын және ережелерін берік сақтаңдар!
Жаратқан Иеге ұнамды әділ істерді істеңдер! Сонда сендер игілікті өмір сүріп, Жаратқан Ие ата-бабаларыңа антпен уәде еткен елге кіріп, оны иемденесіңдер,
әрі Жаратқан Иенің айтқанындай барлық жауларыңды қуып шығасыңдар.
Болашақта балаларың өздеріңнен: «Құдай Иеміздің сіздерге өсиеттеген ережелері, жарлықтары және шешімдерінің мағынасы қандай?» деп сұраса,
Сонда Жаратқан Ие көз алдымызда Мысырға, перғауын мен оның бүкіл үй-ішіне қарсы ғажап кереметтер істеп, ғаламат зор апаттар жіберді.
Осылайша Ол бізді ата-бабаларымызға антпен уәде еткен елге жеткізу үшін Мысырдан алып шықты.
Соның арқасында қазір аман-есен өмір сүріп жатырмыз да.
Құдай Иеміз бізге тапсырғандай осы өсиеттердің бәрін Оның алдында орындауға қырағы болсақ, онда біз әділ болып табыламыз».
Олармен ешбір келісім жасамаңдар, аяп-мүсіркеуші де болмаңдар!
Әйтпесе олар балаларыңды Жаратқан Иеден бас тартқызып, бөтен тәңірлерге құлшылық еткізетін болады.
Сонда Оның қаһары өздеріңе қарсы лап етіп, сендерді лезде-ақ құртып жібереді.
Себебі сендер Құдайларың Жаратқан Иеге бағышталған қасиетті халықсыңдар.
Ол жер бетіндегі барлық халықтардың ішінен сендерді Өзінің халқы және ерекше құнды меншігі болуға таңдап алған.
Жаратқан Иенің сендерді сүйіп, таңдап алғанының себебі сендердің басқа халықтардан үлкен болғандықтарыңнан емес! Шынында сендер барлық халықтардың ішіндегі ең азы едіңдер.
Бірақ Өзін менсінбейтіндерді құртып, оларға жазаларын тартқызады.
Сондықтан бүгін мен өздеріңе табыстап отырған Оның өсиетін, ережелерін және шешімдерін сақтап орындайтын болыңдар!
Сендер басқа халықтардың бәрінен де мол жарылқанатын боласыңдар.
Араларыңда бала сүйе алмайтын не еркек, не әйел болмайды, малдарың да қысыр қалмайды.
Жаратқан Ие сендерден ауру-сырқау атаулыны алшақтатып, Мысырдың өздеріңе таныс жаман індеттерінің ешқайсысын сендерге жуытпайды.
Сонымен, Құдайларың Жаратқан Ие қолдарыңа тапсыратын (сол азғын) халықтардың барлығын құртуларың керек.
Оларды аяп-мүсіркемеңдер, олар табынып келген жалған тәңірлеріне құлшылық етпеңдер! Әйтпесе, сол тәңірсымақтар өздеріңе тұзақ болады.
Сендер іштей: «Бұл халықтар бізден соншама басым ғой.
Қалай ғана оларды қуып шыға аламыз?» деп уайымдауларың да мүмкін.
Құдай Иенің оларды өткізген алапат сынақтарын әрі Өзінің сендерді ғажап кереметтері және алға созылған құдіретті қолы арқылы Мысырдан алып шыққанын өз көздеріңмен көрдіңдер ғой.
Сендер қорқып келген халықтардың бәріне де Құдай Иеміз солай істейтін болады.
Оның үстіне Құдай Ие сол халықтардың зәрелерін ұшыратын үрейді де жібереді, сонда олардың сендерден тығылып тірі қалғандарының бәрі де құритын болады.
Оның Өзі сол (азғын) халықтарды алдарыңнан біртіндеп қуып шығып отыратын болады.
Оларды бірден жоя алмайсыңдар, әйтпесе жабайы аңдар тым көбейіп кетіп, сендерге зиян келтірер еді.
Дегенмен, Құдай Ие оларды қолдарыңа тапсырып, бәрі де құрып кетпейінше ғаламат әбігерге салады.
Ол солардың патшаларын да қолдарыңа түсіреді.
Содан оларды жойып, есімдерін аспан астынан біржолата сызып тастайсыңдар.
Олардың ағаштан жасалған тәңір мүсіндерін өртеп жіберулерің керек! Солардағы алтын-күміске қызығып, оны өздеріңе алмаңдар! Әйтпесе Құдай Иеге жексұрын сол мүсіндер сендерді тұзаққа түсіреді.
Мен бүгін өздеріңе табыстап отырған осы өсиеттердің барлығын берік сақтап орындайтын болыңдар! Сонда сендер тірі қалып, өсіп-өніп, Жаратқан Ие ата-бабаларыңа антпен уәде еткен елге еніп, оны иемдене аласыңдар.
Құдай Иеміздің осы қырық жыл бойы сендерді иен далада бастап алып жүрген жолын естеріңе түсіріңдер! Ол сендерді Өзіне мойынсұндыру үшін, әрі шынайы ниеттеріңнің қандай екенін: Оның өсиеттерін орындайсыңдар ма, жоқ па, соны білу үшін түрлі сынақтардан өткізді.
Адам тек нанмен ғана емес, Жаратқан Иенің аузынан шыққан әрбір сөзімен де өмір сүреді дегенді үйрету үшін Ол сендерді өздерің де, ата-бабаларың да бұрын татып көрмеген тәтті нанмен (маннамен) қоректендірді.
Осы қырық жылдың ішінде киімдерің еш тозып, жүре-жүре аяқтарың ісіп те көрген емес.
Сонымен әкесінің баласын тәрбиелейтініндей, Құдайларың Жаратқан Иенің де сендерді тәрбиелейтінін терең ұғынып, жүректеріңде берік сақтаңдар!
Құдай Иеміздің өсиеттерін берік сақтап, нұсқаған жолдарымен жүріп, Оны терең қастерлеңдер!
Себебі Құдай Иеміз сендерді суға толы өзендері мен тоғандары бар, сайлары мен қыраттарындағы қайнарлардан бұлақ ағатын шұрайлы елге алып бара жатыр.
Бұл елде бидай мен арпа, жүзім бұталары, інжір мен анар, зәйтүн майы мен бал да мол.
сендер өркөкіректеніп, өздеріңді құлдықта жүрген Мысыр елінен құтқарып алып шыққан Құдай Иелеріңді естеріңнен шығарасыңдар.
Дәу шақпақ тастан Ол сендерге су ағызып берді.
Әйтпесе: «Осы дүние-байлықты өз күшім мен еңбегімнің арқасында қол жеткіздім» деп жүрулерің мүмкін.
Қайта, Құдайларың Жаратқан Иені естеріңде сақтаңдар! Байлыққа жетуге қуат-қабілет беретін — Соның Өзі.
Осыны істеуі арқылы Ол ата-бабаларыңа антпен бекіткен Келісімін орындайды, бүгін де солай істеп отыр.
Ал егер болашақта Құдайларың Жаратқан Иеден бас тартып, бөгде тәңірлердің жолына түсіп, оларға иіліп құлшылық етсеңдер, сендер міндетті түрде құрисыңдар.
Жаратқан Ие сендердің алдарыңда құртқан халықтары сияқты, сендер де Құдай Иеміздің дауысына құлақ салмағандарыңа бола құритын боласыңдар.
Бірақ та бүгін мынаны біліп қойыңдар: сендердің Құдайларың Жаратқан Ие жалмайтын от сияқты болып Иорданнан өтіп, алдарыңда бастап жүреді.
Өзі соларды құртып, сендерге жеңдіреді.
Жаратқан Ие өздеріңе уәде еткендей, сендер оларды елден қуып шығып, тез арада көздерін жоясыңдар.
Алайда сендердің Құдайларың Жаратқан Ие оларды алдарыңнан қуып шығарғаннан кейін сендер іштей: «Жаратқан Ие мені осы елді иемденуге өз әділдігіме бола алып келді» деп бөсуші болмаңдар! Жоқ, Жаратқан Ие сол халықтарды олардың асқан зұлымдықтарына бола алдарыңнан қуып шығармақ.
Сондықтан Құдай Иенің осы шұрайлы елді сендерге мұралық меншікке беруі өз әділдіктеріңе бола емес екендігін ұғып алыңдар! Керісінше, сендер тоңмойын, бағынбайтын халықсыңдар.
Хориб тауының маңында Жаратқан Иенің қаһарын туғызғандарың сонша, Ол сендерді түгелдей құртып жібермекші болды.
Сендер тау етегінде жиналып тұрған кездеріңде Жаратқан Ие өздеріңе тау басындағы от ішінен айтқан сөздерінің бәрі сол тас тақташаларда жазылған болатын.
Сол қырық күн мен қырық түн бітіп, Жаратқан Ие маған екі тас тақташаны, яғни Келісімнің тақташаларын, табыстағаннан кейін,
Оның шынында тоңмойын қыңыр екеніне көзім жетті.
Ал енді, Мені қалдыр, оларды құртып, есімдерін аспанның астынан өшіріп тастаймын.
Содан кейін Мен саны мен күші олардан басым бір халықты өзіңнен жаратамын», — деді.
Мен кері бұрылып, от болып жанып тұрған таудың басынан төмен түсіп кеттім.
Қолымда Келісімнің екі тас тақташасы болды.
Сендер Жаратқан Ие өздеріңе өсиет еткен жолдан лезде тайып шықтыңдар!
Содан кейін мен қайтадан Жаратқан Иенің алдында етпетімнен қырық күн, қырық түн бойы жатып алдым.
Сендердің Жаратқан Иеге жек көрінішті іс-әрекет жасап Оның ашуын туғызған барлық күнәларыңа бола сол уақыттың ішінде еш нәр татпай, су да ішкен жоқпын.
Жаратқан Иенің лаулаған қаһарынан қорқып, Ол сендерді құртып жібермей ме деп үрейленіп тұрдым.
Бірақ Ол бұл жолы да маған құлақ асты.
Сонда Ол Һаронды аман қалдырды.
Ал сендер күнәға батқанда жасап алған жас бұқа мүсінін алдым да, оны отқа салып құртып, күл-талқанын шығардым.
Одан қалғанын ұнтақтап үгіп, таудан төмен ағып жатқан бұлаққа лақтырдым.
Бұдан басқа сендер Таберада, Масада және Қиброт-Хатауада да Жаратқан Иенің қаһарын туғыздыңдар.
Жаратқан Ие сендерді құртамын дегендіктен, Оның алдында сол қырық күн, қырық түн бойы етпетімнен жата бердім.
Жаратқан Иеге сиынып былай дедім: «Уа, Жаратушы Тәңір Ие! Сен өз ұлылығыңмен құтқарып, құдіретті қолыңмен Мысырдан алып шыққан осы халқыңды, Өзіңнің меншігіңді, құрта көрме!
Әйтпесе Сен бізді алып шыққан Мысыр елінің адамдары: «Өзі антпен уәде еткен елге оларды алып бару Жаратқан Иенің қолынан келмегендіктен, әрі оларды жек көргендіктен, айдалада өлтіру мақсатымен елімізден алып шықты» деп табалап жүрер.
Сол кезде Жаратқан Ие маған былай деп тапсырды: «Бұрынғы екеуіндей етіп тағы екі тас тақташа қашап жасап ал.
Қазір де олар сонда жатыр.
Һаронның ұлы Елазар оның орнын басып діни қызметкер болды.
Леуіліктердің міндеттері Жаратқан Иенің Келісім сандығын (халық көшкенде) көтеріп жүру, Жаратқан Иенің алдында тұрып қызмет ету және Оның атынан адамдарға бата беру болды.
Леуі руына өзге ағайындас руларымен қатар елден мұралық үлесі бөлінбегендігі сондықтан.
Сонда Жаратқан Ие маған: «Бар да, Мен оларға беремін деп Өзім ата-бабаларына антпен уәде еткен елге кіріп, оны иемдене алулары үшін халықты жүретін жолында бастап жүр», — деді.
Ал енді, уа, Исраил, Құдай Иең сенен нені талап етеді? Тек мыналарды ғана: Құдай Иеңді терең қастерлеп, Оның жолымен ғана жүруіңді, Оны сүйіп, шын жүректен және бүкіл жан дүниеңмен Оған қызмет етуіңді,
Ұлан-ғайыр аспан, жер және ондағының барлығы да Құдайларың Жаратқан Иенің меншігі.
Себебі Құдайларың Жаратқан Ие — «тәңір» атаулының үстіндегі Құдай және иелердің Иесі.
Жаратқан Ие жетім-жесірлердің мүддесін қорғап, жат жұрттықтарға мейірім көрсетіп, оларды нанмен, киіммен қамтамасыз етеді.
Өз көзіңмен көрген сол ұлы да үрейлі істердің бәрін істеген Ол — сендердің Құдайларың, Оны әрдайым мадақтаңдар!
Сонымен өз Құдайларың Жаратқан Иені сүйіңдер, Оның бұйрықтары мен ережелерін, шешімдері мен өсиеттерін әрқашан берік сақтаңдар!
Өйткені олар (кейінірек дүниеге келгендіктен) Құдайларың Жаратқан Иенің түзетіп тәрбиелеуін көріп, бастарынан кешірген емес: Оның ұлылығын, алға созылған құдіретті қолын,
Мысыр елінде патшасы перғауын мен оның бүкіл халқына жасаған кереметтері мен ғажап істерін: осылардың бәрін олар көрген емес.
Жаратқан Иенің мысырлықтардың әскеріне, аттары мен соғыс күймелеріне не істегенін, сендерді қуып келе жатқан оларды Қамысты теңіздің суына батырып, толығымен жойып жібергенін де көре алған жоқ.
Олар Жаратқан Иенің сендерге иен далада уәделі елге жеткен осы кезге дейін қалай қамқорлық жасағанын да көрген жоқ.
Жаратқан Ие рубендік Елияптың ұлдары Датан мен Абиронды жазалап, бүкіл Исраил халқы тұрған жердің ортасы қақ айырылып, сол адамдарды бүкіл отбасыларымен, барлық шатырларымен, малдарымен жұтып қойған кезді көрген де балаларың емес.
Ал Жаратқан Иенің жасаған осы ұлы істерін өз көздеріңмен көрген сендерсіңдер.
Сондықтан, мен бүгін өздеріңе тапсырып отырған барлық өсиеттерді берік сақтаңдар! Сонда сендердің өзеннің арғы жағындағы елге кіріп, оны иемденіп алуға күш-қуаттарың жететін болады,
әрі Жаратқан Иенің ата-бабаларыңа және олардың ұрпақтарына беруге антпен уәде еткен елінде: ағы мен балы ағыл-тегіл елде өмірлерің ұзақ болады.
Жоқ, сендер иемденейін деп жатқан осы ел көктен жауған жаңбырмен суғарылатын қыратты да аңғарлы жер.
Бұл елге Құдайларың Жаратқан Иенің Өзі қамқорлық жасайды.
Жылдың басынан аяғына дейін Ол сол елді ұдайы назарында ұстайды.
Сонымен, бүгін мен өздеріңе беріп отырған мына өсиеттеріме мұқият құлақ түріңдер: «Құдайларың Жаратқан Иені сүйіп, Оған шын жүректен және бүкіл жан дүниелеріңмен қызмет етіңдер».
Осылайша сендер астықты, жүзім шырынын және зәйтүн майын уақытында жинап, дайындап алатын боласыңдар.
Жаратқан Ие малдарың үшін далаларыңда шөпті қалың қылып өсіреді, сонда тамақтарың тоқ болып, тойынасыңдар.
Бірақ сақ болыңдар, әйтпесе азғырылып, бөтен тәңірлерге бет бұрып, оларға жүгініп құлшылық етіп кетесіңдер.
Сонда Жаратқан Ие ата-бабаларыңа беруге антпен уәде еткен елде өздерің де, бала-шағаларың да аспан өз орнында тұрғанша ұзақ өмір сүретін боласыңдар.
Мен бүгін өздеріңе ұстануға тапсырып отырған, «Құдайларың Жаратқан Иені сүйіңдер, Одан ажырамастай берік ұстанып, Оның жолдарымен жүріңдер!» деген өсиеттерді тұрақты сақтайтын болыңдар!
Сонда Жаратқан Ие елдегі халықтардың барлығын алдарыңнан қуып шығады.
Ешкім сендерге қарсы тұра алмайды.
Құдайларың Жаратқан Ие өздеріңе уәде еткеніндей, қайда барсаңдар да, бүкіл елдегі адамдардың бәрін сендерден қорқып үрейленетін етеді.
Бүгін сендерге таңдауға жарылқау мен қарғысты ұсынып отырмын.
Егер сендер өз Құдайларың Жаратқан Иенің бүгін мен арқылы тапсырып отырған өсиеттеріне құлақ ассаңдар, онда жарылқанатын боласыңдар.
Ал егер Жаратқан Иенің өсиеттеріне құлақ аспай, орындамасаңдар, әрі өздеріңе бейтаныс, бөтен тәңірлердің соңына түсіп, мен бүгін сендерге нұсқаған жолдан тайып кетсеңдер, онда қарғысқа ұшырайтын боласыңдар.
Құдайымыз Жаратқан Ие сендерді иемденгелі отырған осы елге кіргізгеннен кейін, Гәризим тауынан жарылқауларды, Ебал тауынан қарғыстарды жариялаңдар.
Енді Иордан өзенінен өтіп, Құдай Иеміз сендерге табыстап отырған елге еніп, оны иемденейін деп тұрсыңдар.
мен өздеріңе бүгін табыстап отырған барлық ережелер мен шешімдерді сақтап орындаңдар.
Ата-бабаларың сиынған Құдай Ие сендерге иемденуге берген елде қоныс теуіп, өмір сүрген кездеріңде сақтап орындауларыңа тиісті ережелер мен шешімдер мыналар:
Сендер қуып шығарғалы отырған халықтар биік тау-төбелерде және әрбір саялы ағаштың түбінде өздерінің жалған тәңірлеріне құлшылық етеді.
Керісінше, Құдай Иеге Өзінің есімі құрметтелетін жер бетіндегі тұрағы болуға сендердің күллі руларыңның арасынан бір орынды таңдап алатын болады.
Құдайға арнап өртелетін құрбандықтарың мен сый-тартуларыңды, өнімнің он бөлігінің бірін әрі арнайы, не беруге серт еткен, не өз еріктеріңмен ұсынған сый-тартуларыңды, сондай-ақ малдарыңның тұңғыш төлдерін де сол жерге алып барыңдар!
Себебі Құдайларың Жаратқан Ие сендерге тыныштық сыйлайтын орынға, өздеріңнің меншікті жерлеріңе әлі жеткен жоқсыңдар.
Ал сендер Иордан өзенінен өтіп, Құдай Ие сендерге иемденуге беріп отырған елде қоныстанған кезде Ол қауіпсіздікте тұруларың үшін сендерге айналадағы жауларыңның бәрінен қорғап, тыныштық сыйлайтын болады.
Содан соң Құдайларың Жаратқан Ие өз есімін орнату үшін қандай жерді таңдап алса, сол жерге мен сендерге тапсырып отырған нәрселердің бәрін әкеліңдер: өртелетін сый-тартуларыңды, шалынып өртелетін құрбандықтарыңды, өнімдеріңнің он бөлігінің бірін, арнайы тартуларыңды және өздерің Жаратқан Иеге ант етіп бағыштаған бағалы заттарыңды алып келіңдер!
Сол жерде өздерің, ұл-қыздарың, қызметшілерің және қалаларыңда тұрып жатқан, мұралық меншікке жер үлесі бөлінбеген леуіліктер, бәрің бірге Құдайларың Жаратқан Иенің алдында қуана тойлаңдар.
Өртелетін құрбандықтарыңды өздерің қалаған әр жерде шалып, өртеуден сақ болыңдар!
Тек Жаратқан Ие руларыңның арасынан тағайындаған орында ғана құрбандықтарды шалып, мен өздеріңе тапсырған ережелердің бәрін орындаңдар!
Бірақ өз елді мекендеріңнің кез келген жерінде малдарыңды азыққа сойып, етін Құдай Иенің берген жарылқауына сай қалағандарыңша жеулеріңе болады.
Ал жиналған астықтың, жүзім шырынының және зәйтүн майының (Жаратқан Иеге тиісті) он бөлігінің бірін, малдарыңның алғашқы төлдерін, сондай-ақ Жаратқан Иеге ұсынуға серт еткен не өз еркіңмен ұсынып жатқан немесе арнайы берген сый-тартуларыңды да өздерің тұрып жатқан елді мекендеріңде жеулеріңе болмайды.
Керісінше, бұларды Құдайларың Жаратқан Ие тағайындайтын орында Оның алдында өздерің, ұл-қыздарың, қызметшілерің және елді мекендеріңде бірге тұратын леуіліктер, бәрің бірге ішіп-жеңдер.
Осылайша қолға алған барлық істеріңнің жемісті болғанына қуанып Құдай Иелеріңнің алдында тойлаңдар.
Елде тұрып жатқан уақыттың барлығында леуіліктерді қамқорлықсыз қалдырмаңдар!
Құдайларың Жаратқан Ие жерлеріңді өз уәдесіне сай кеңейтіп берген соң, етке аңсарларың ауғанда оны қанша жегілерің келсе, сонша жей аласыңдар.
Егер Құдай Ие өз есімін орнатуға тағайындайтын орын сендердің тұратын жерлеріңнен тым алыс болса, онда өздеріңе өсиет еткенімдей, Жаратқан Иенің жарылқауымен өскен малдарыңнан бір малды сойып, етін елді мекендеріңде қалағандарыңша жеулеріңе болады.
Сол етті еліктің не бұғының етін жегендей жей аласыңдар.
Тазару рәсімінен өткен не өтпеген адамдарың да соны жей алады.
Алайда оның қанын ішіп-жеуден сақ болыңдар! Себебі қан дегеніміз — жан.
Етті жанмен қосып жеулеріңе болмайды.
Қанды еш ішіп-жемеңдер! Сонда өздерің және болашақ ұрпақтарың игілікті өмір сүретін боласыңдар.
Себебі осы бұйрықты орындағандарың Жаратқан Иеге ұнамды.
Өртеп ұсынылатын құрбандықтарың Құдайларың Жаратқан Иеге арналған құрбандық үстелінде қанымен және етімен қоса ұсынылсын.
Өздеріңе беріп отырған осы бұйрықтарымның бәрін мұқият тыңдап, орындайтын болыңдар! Сонда өздерің және болашақ ұрпақтарың үшін игілікті өмір сүретін боласыңдар.
Себебі осылай еткендерің Құдай Иемізге ұнамды және дұрыс.
өздерің азғырылып қалмаңдар! Солардың жалған тәңірлеріне ынтығып, «Осы халықтар өз тәңірлеріне қалай ғана құлшылық етті екен? Біз де солай істейікші!» деп олардың торына түсіп қалып жүрмеңдер!
Сендер Құдайларың Жаратқан Иеге олардан үйренген жолдармен табынушы болмаңдар! Себебі сол халықтар жалған тәңірлеріне табынған кезде Жаратқан Иеге жексұрын да жиренішті нәрселердің әр түрін жасайды.
онысы жүзеге асса, әрі сол адам: «Ал, кәне, басқа тәңірлерге табынып құлшылық етейік!» — деп сендерді өздеріңе бейтаныс тәңірлерге мойынсұнуға еліктіріп азғырса,
онда сендер сондай пайғамбардың не көріпкелдің айтқан сөздерін тыңдамаңдар! Осы жайт арқылы Құдайларың Жаратқан Ие сендерді, Өзін шын жүректен және бүкіл жан дүниелеріңмен сүйетін не сүймейтіндеріңді білу үшін сынайды.
Себебі ол сендерді Мысыр елінен алып шығып, құлдықтан құтқарған Құдайларың Жаратқан Иеге қарсы шығуға еліктіріп, Оның өсиеттеген жолынан азғыруға тырысты.
Зұлымдықты араларыңнан осылайша аластатыңдар!
Бір ағайының, тіпті бір анадан туған ағаң не інің, немесе өз ұл-қызың, сүйікті әйелің не жаныңдай жақсы көретін досың құпия түрде саған: «Жүр, басқа тәңірлерге барып табынайық!» — деп азғыруға ұмтылады дейік.
онда оған еш көнбе, сөздеріне құлақ та түрме! Осындай азғырушыны еш аяп-мүсіркеме, оны қолдап-қорғаушы да болма!
Оны таспен атқылап өлтіріңдер! Себебі ол сендерді құлдықта жүрген Мысыр елінен алып шыққан Құдайларың Жаратқан Иеден бас тартқызып ажыратуға ұмтылды.
Сонда осыны бүкіл Исраил халқы естіп, қорқып, араларыңнан ешкім де мұндай зұлымдықты істемейтін болады.
Егер Құдай Ие сендерге тұруға беріп отырған елдегі қалалардың бірі туралы:
онда қаладағылардың барлығын семсердің жүзімен қыруға тиіссіңдер.
Ол сендерге рақымы мен мейірімін көрсетіп, ата-бабаларыңа антпен уәде еткеніндей, сендерді де молынан көбейтеді.
Өйткені сендер Оның айтқандарына құлақ асып, мен бүгін өздеріңе тапсырып отырған Оның барлық өсиеттерін сақтап, Құдайларың Жаратқан Иеге ұнамды әділ істерді істеп келесіңдер.
Сендер Құдайларың Жаратқан Иенің рухани балаларысыңдар.
Сондықтан өлгендерді жоқтағанда денелеріңнің терісіне жарақат салмаңдар, кекілдеріңді алмаңдар!
Ешбір арам нәрсені жемеңдер!
Мына жануарларды азық етулеріңе болады: мүйізді ірі қара, қой, ешкі,
бұғы, киік, елік, жабайы ешкі, таутеке, бөкен, арқар.
Бірақ күйіс қайыратын немесе аша тұяқты хайуандар арасынан сендерге түйенің, қоянның және майбасардың етін жеуге болмайды.
Олар күйіс қайырғанмен, тұяқтары аша емес, сол себепті олардың еті сендер үшін арам.
Осы хайуандардың не етін жеулеріңе, не өлімтігіне жанасуларыңа болмайды.
Суды мекендейтін мақұлықтардың қайсыларында қанаттары мен қабыршақтары бар болса, соларды азық етулеріңе болады.
Кез келген адал құсты жеулеріңе болады.
Бірақ мыналарды жемеулерің керек: бүркіт, күшіген, тазқара,
қызыл кезқұйрық, қара кезқұйрық, сұңқардың кез келген түрін,
қарғаның кез келген түрін,
түйеқұс, батпақ жапалағы, шағала, қаршығаның кез келген түрін,
байғыз, құлақты жапалақ, ақ үкі,
бірқазан, тұйғын, суқұзғын,
ләйлек, құтанның кез келген түрін, бәбісек және жарқанат.
Ал қанаты бар адал құстар мен жәндіктердің кез келгенін жеулеріңе болады.
Лақты енесінің сүтіне пісірмеңдер!
Жыл сайын егістіктеріңде жиналатын өнімдеріңнің он бөлігінің бірін жеке бөліп алып қойыңдар.
Бірақ егер Құдайларың Жаратқан Ие сендерді жарылқап, өнімдеріңнің он бөлігінің бірін Жаратқан Иенің өз есімінің жер бетіндегі тұрағы болуға тағайындайтын орынға апару үшін тым алыс болса,
онда он бөлігіңнің бірін сатып, түскен күмісті сол жерге апарыңдар.
Әрбір үш жыл сайын, сол жылғы өніміңнің он бөлігінің бірін қалаларыңның ішіне алып барып, арнайы жерге жинап қойыңдар.
Әр жеті жылдың соңында өзгеге берген қарыздарыңды кешіруге тиіссіңдер.
Өйткені Жаратқан Иенің атынан қарыздар кешірілу мезгілі жарияланды.
Өйткені Құдайларың Жаратқан Ие өздеріңе мұралық меншікке табыстап отырған елінде сендерді молынан жарылқайды.
Егер Құдайларың Жаратқан Иенің айтқандарына құлақ асып, бүгін мен өздеріңе табыстап отырған өсиеттерін мұқият орындайтын болсаңдар,
онда Құдай Иеміз Өзі уәде еткендей, сендерді жарылқайтын болады.
Сендер көптеген халықтарға қарыз беріп, бірақ өздерің қарыз алмайтын боласыңдар.
Сендер көптеген ұлттарға билік құрасыңдар, бірақ олардың ешқайсысы сендердің үстеріңнен билік құрмайтын болады.
Ал егер Құдайларың Жаратқан Ие өздеріңе табыстап отырған елдегі қалалардың бірінде мұқтаждыққа тап болған бейшара бауырласың болса, онда оған жүректеріңді қасарыстырып, сараңдық көрсетпеңдер!
Сақ болыңдар, жүректеріңде залым ой тумасын.
«Қарыздар кешірілетін жетінші жыл таяп қалды» деп ойлап, мұқтаждықтағы бауырласыңа көмектесуден бас тартып, мейірімсіздік көрсетпеңдер! Әйтпесе сол адам Жаратқан Иеге шағым айтып, сендер айыпты болып шығасыңдар.
Керісінше, оған шын көңілмен, жомарттықпен көмектесіңдер! Осылай істегендерің үшін Құдайларың Жаратқан Ие сендерді қолға алған барлық іс-әрекеттеріңде жарылқайтын болады.
Елдеріңде мұқтаждықтағылар болмай қоймайды, сондықтан сендерге: «Елдеріңдегі бауырлас жарлы-жақыбайларға қолдарың әрдайым ашық болсын!» деген өсиетті тапсырып отырмын.
Егер бауырлас еркек не әйел басыбайлы қызметшің болуға сатылып, саған алты жыл бойы қызмет етсе, жетінші жылы оған бас бостандығын беріп қоя бер!
Оны босатқанда құр қол жіберме.
Оған отардағы малыңнан, қоймадағы астығыңнан және жүзім шырыныңнан жомарттықпен бөліп бер.
Құдайың Жаратқан Иенің өзіңе төккен жарылқауынан оған да тисін.
Өздеріңнің де Мысыр елінде құлдықта жүріп, Құдай Иенің сендерді құтқарып алып шыққанын есіңнен шығарма.
Сондықтан да бүгін сендерге осы өсиетті табыстап отырмын.
Басыбайлы қыз не әйелмен де (оның өтінішіне сәйкес) солай істеуің керек.
Ал (осындай уәде бермеген өзге) қызметшіңе бас бостандығын беріп қоя беруді қиынсынба! Ол саған алты жыл бойы тегін қызмет етіп, жалданушыдан гөрі екі есе көп пайда кіргізді ғой.
Солай етсең, онда Құдай Иең сені барлық іс-әрекетіңде жарылқайтын болады.
Малдарыңның тұңғыш туған еркек төлдерін Құдайларың Жаратқан Иеге бағыштауларың керек.
Төлдің басы болып туған өгізді жұмысқа жегуге, әрі тұңғыш туған ұсақ малдың жүнін қырқуға болмайды.
Әр жыл сайын ондай малды Құдай Иенің таңдап алған жерінде Оның алдында отбасыларыңмен бірге құрбандыққа шалып, ішіп-жеңдер.
Ал егер малдың ақсақтық немесе соқырлық сияқты бір кемістігі болса, онда оны Құдайларың Жаратқан Иеге құрбандыққа ұсынбаңдар!
Сондай малды елді мекендеріңде сойып, ішіп-жеңдер.
Құдайларың Жаратқан Ие сендерді абиб айының бір түнінде Мысыр елінен алып шыққан еді.
Сондықтан осы мезгілді есте ұстап, сол айда Құдай Иенің құрметіне арнап Құтқарылу мейрамын тойлаңдар!
Оның етін ашытқы салып пісірілген нанмен қосып жемеңдер.
Құдайларың Жаратқан Ие сендерге беріп отырған елді мекендеріңнің барлығында бірдей Құтқарылу мейрамының құрбандығын шалуларыңа болмайды.
Етті отқа қақтап пісіріп, Құдай Ие тағайындаған орында жеңдер.
Ал келесі күні таңертең қонатын шатырларыңа қайтуларыңа болады.
Алты күн бойы ашытқысыз пісірілген нан жеңдер.
Жетінші күні Құдайларың Жаратқан Иеге арналған салтанатты жиналыс өткізіңдер.
Сол күні ешқандай жұмыс істемеңдер!
Осы кезден, демек, пісіп тұрған арпаны ора бастаған уақыттан бастап жеті апталық кезеңді санап алыңдар.
Сонда Құдай Иенің сендерді жарылқағанына сәйкес Оған өз еріктеріңмен беретін сый-тартуды әкеліп ұсыныңдар.
Құдай Иенің алдында, Оның өз есіміне арналған жер бетіндегі тұрағы ретінде таңдап алған орнында, сендер ұл-қыздарыңмен, қызметшілеріңмен, қалаларыңда тұрып жатқан леуіліктермен, араларыңдағы жат жұрттықтармен және жетім-жесірлермен бірге қуана мейрамдаңдар.
Астық бастырып, жүзім шырынын сығып болғаннан кейін жеті күн Күркелер мейрамын өткізіңдер.
Мейрамды ұл-қыздарыңмен, қызметшілеріңмен, қалаларыңда тұрып жатқан леуіліктермен, жат жұрттықтармен, жетім-жесірлермен бірге шаттана тойлаңдар.
Сонымен барлық ер адамдарың Құдайларың Жаратқан Иенің алдына, Өзі таңдап алған орынға жылына үш рет барулары керек: Ашымаған нан мейрамы, Жеті апта мейрамы және Күркелер мейрамы кезінде.
Олар Жаратқан Иенің алдына құр қол бармай,
әрқайсысы Құдай Иеміздің өздеріңді жарылқағанына сәйкес, хал-жағдайына қарай сый-тартулар ұсынсын.
Құдайларың Жаратқан Ие сендерге табыстап отырған елді мекендеріңнің бәрінде барлық руларыңа арнап төрешілер мен басқарушылар тағайындаңдар.
Әділдікке, тек әділдікке ғана ұмтылыңдар! Сонда тірі қалып, Құдай Иенің өздеріңе табыстап отырған елін иемденетін боласыңдар.
Құдайларың Жаратқан Иеге арнап салған құрбандық орындарыңның жанына жалған тәңір Ашераға бағышталған ешқандай ағаш бағаналар орнатпаңдар!
Табынуға арналған тас бағаналар да орнатпаңдар! Құдай Иеміз сондай нәрселерді жек көреді.
Құдайларың Жаратқан Иеге арнап кемтар, қандай да бір кемістігі бар не мүйізді ірі қара, не ұсақ малды құрбандыққа шалмаңдар! Құдай Ие солай істегендеріңді әбден жек көреді.
Құдай Иеміз өздеріңе табыстап отырған елді мекендердің бірінде не еркек, не әйел Оған жек көрінішті іс-әрекет жасап Құдайларың Жаратқан Иенің Келісіміне қиянат қылып,
Оның тыйым салғанын істейді дейік: ол адам жалған тәңірлерге, яки күн, ай не басқа да аспан денелеріне жүгініп құлшылық етіп табынады.
Куәлік келтірген адамдар өлім жазасын іске асырғанда тасты бірінші болып лақтыруға тиіс.
Сол жердегі леуілік діни қызметкерлерге және сол кезде міндетін атқарып жатқан төрешіге барып жүгініңдер.
Жаратқан Ие таңдап алған орындағы олардың сендерге айтатын шешімін толығымен, мұқият жүзеге асырыңдар!
Олар түсіндіріп берген заңды және шығарған үкімді толығымен орындауларың керек.
Жариялаған шешімдерінен не оңға, не солға бұрылмаңдар.
Ал егер біреу Құдай Иенің алдында қызмет етуге тағайындалған діни қызметкердің не төрешінің айтқандарын менсінбей, орындамай қойса, ондай адамды тірі қалдырмау керек.
Зұлымдықты Исраилден осылайша аластатыңдар!
Бүкіл халық мұны естіп, қорқатын болады.
Сендер Құдайларың Жаратқан Ие өздеріңе табыстап отырған елге еніп, оны иемденіп, сонда орнығасыңдар.
Патша өзіне көп мөлшерде алтын-күмісті де жинай бермеуі керек.
Патшалығының тағына отырғанда, ол леуілік діни қызметкерлердің қолындағы осы Таурат заңы кітабының көшірмесін шиыршық кітапқа жаздырып алуға міндетті.
Патша Құдай Иесін құрметтеуді үйреніп, сол кітапта жазылған заң мен ережелердің барлығын мұқият орындауы үшін бұл кітапты өмір бойы оқитын болсын.
Леуілік діни қызметкерлерге әрі бүкіл Леуі руына, Исраилдің өзге руларына берілетіні іспетті, мұралық жер үлестері табысталмайды.
Леуіліктердің бауырлас рулардың арасында мұралық үлестері болмайды.
Жаратқан Иенің оларға уәде еткеніндей, олардың «мұралық үлесі» Оның Өзі болады.
Адамдар құрбандыққа шалу үшін алып келген мүйізді ірі қара немесе ұсақ малдың діни қызметкерлерге берілуге тиісті бөліктері мыналар: жауырыны, екі жағы және асқазаны.
Сендер жаңа жиналған астықтың, жаңа сығылған жүзім шырыны мен зәйтүн майының және қой-ешкіден қырқылған жүннің алғашқы бөлігін алып, оларға берулерің керек.
Себебі Құдайларың Жаратқан Ие барлық руларыңның арасынан Леуіні және оның ұрпақтарын таңдап алып, әрқашан Жаратқан Иенің алдында тұрып, Оның атынан қызмет етуге тағайындады.
Егер бір леуілік Исраил елінің қай қаласында тұрмасын өз жүрек қалауы бойынша Жаратқан Иенің ғибадат етулерің үшін таңдап алған орнына көшіп келсе,
онда өзге леуіліктер секілді оның да Құдайларың Жаратқан Иенің алдында тұрып, Оған қызмет етуіне болады.
Араларыңдағы ешқайсың ұл-қызын оттан өткізіп (жалған тәңірге құрбандыққа ұсынбасын)! Бал ашып, жауырынға қарап, не құмалақ салып сәуегейлікпен де айналыспаңдар! Сиқырлау,
Бұндай істермен айналысатын әркім Жаратқан Иеге жек көрінішті.
Ал өздерің Құдайларың Жаратқан Иенің көз алдында мінсіз жүруге тиіссіңдер.
Бірақ сендерге Құдай Иеміз солай істеуге тыйым салған.
Құдай Иелерің сендерге мен сияқты бір пайғамбарды бауырларыңның арасынан шығарады.
Соның айтқандарын тыңдаңдар!
Себебі сендер Хориб тауының етегінде жиналған кезде: «Құдай Иеміздің дауысын әрі қарай естімейік, осы жалындаған зор отты тағы да көрмейік, әйтпесе өліп қалармыз!» деген кезде Құдай Иеден осыны өтінген едіңдер.
Сонда Жаратқан Ие маған былай деді: «Олардың айтқандары дұрыс.
Мен бауырларыңның арасынан сен сияқты пайғамбарды шығарып, сөздерімді соның аузына салып отырамын.
Ол Менің өзіне бұйырғандарымның бәрін соларға жеткізетін болады.
Осы пайғамбардың Менің атымнан айтқан сөздерін тыңдамайтын әрбір адамнан Өзім жауап алатын боламын.
Бірақ бір пайғамбар Өзім оған айтуға бұйрық бермеген хабарды халыққа Менің атымнан жеткізсе, немесе бөтен тәңірлердің атынан сөйлесе, ондай (жалған) пайғамбарды өлтіруге тиіссіңдер».
Сендер іштей: «Жаратқан Ие айтпаған сөзді қалай білеміз?» деулерің мүмкін.
(Мынаны ұмытпаңдар): егер осы пайғамбардың Жаратқан Иенің атымен айтқаны рас болмай жүзеге аспаса, онда бұл хабар Жаратқан Иеден емес.
Қайта, бұл пайғамбардың асқақтықпен айтқан өз сөзі.
Ондайдан қорықпаңдар.
Құдайларың Жаратқан Ие әлгі азғын халықтарды құртып, жерлерін сендерге табыстамақ.
Сонда сендер олардың қалалары мен үйлеріне ие болып, қоныстанып аласыңдар.
Бұл үшін елді үш аймаққа бөліп, әр аймақта бір қаладан белгілеңдер.
Осы қалаларға апаратын жолдарды жақсылап салыңдар.
Біреуді өлтірген әр адам сол қалалардың біріне қашып барып, бас сауғалай алатын болсын.
Абайсызда кісі өлтіріп алған адам сол белгіленген қалалардың біріне қашып барып, бас сауғалай алады.
Сондықтан да сендерге былай деп бұйырып отырмын: үш бас сауғалау қаласын бөліп белгілеп қойыңдар!
Құдайларың Жаратқан Ие ата-бабаларыңа ант еткендей, иемденген жерлеріңді кеңейтіп, оларға уәде еткен елдің барлығын сендерге табыстамақ.
(Ал Оның сендерге осы бүкіл елді табыстауының шарты —) мен бүгін өздеріңе жеткізіп отырған «Құдайларың Жаратқан Иені сүйіп, лайым Оның жолдарымен жүріңдер!» деген өсиетімді мұқият орындауларың.
Сонда Құдай Ие сендерге иемденуге беріп отырған елінде жазықсыз кісінің қаны төгілмейді де, соның кінәсі мойындарыңда болмайды да.
Сонда игілікті өмір сүретін боласыңдар.
Егер біреу қылмыс не күнә жасапты деп айыпталса, оған үкім шығаруға бір ғана адамның куәлігі жеткіліксіз.
Егер бір жалған куәгер басқа біреуді қылмыс жасады деп айыптаса,
Төрешілер істің мән-жайын мұқият тексерсін.
Егер айыптаушының бауырына таққан айыбы өтірік болып шықса,
Өтірік айып таққан адамды аяп-мүсіркемеңдер: жанға жан, көзге көз, тіске тіс, қолға қол, аяққа аяқ.
Жауларыңа қарсы соғысуға шығып, олардың аттары мен соғыс күймелерін көріп, әскерінің сендердікінен басым екенін байқасаңдар, олардан қорықпаңдар! Себебі өздеріңді Мысыр елінен алып шыққан Құдайларың Жаратқан Ие сендермен бірге жүріп жар болады.
Шайқасқа аттанып бара жатқанда діни қызметкер әскердің алдына шығып, былай деп сөз сөйлесін:
«Тыңда, уа, Исраил жасағы! Қазір сендер жауларыңа қарсы шайқасқа кетіп бара жатырсыңдар.
Жүрексініп қорықпаңдар, үрейленіп қалтырамаңдар!
Ру басқарушылары да жасаққа сөз арнап былай десін: «Жаңадан үй салып, оған әлі қоныстанып үлгермеген біреу бар ма араларыңда? Сондай адам үйіне қайта берсін! Әйтпесе, ол шайқаста қаза тапса, үйін басқа біреу қоныстанып жүрер.
Немесе жүзімдік отырғызып, жемісін әлі жинап үлгермеген біреу бар ма араларыңда? Ол да үйіне қайта берсін! Әйтпесе, ол шайқаста қаза тапса, жүзімдігінің жемісін басқа біреу жинап жүрер.
Айттырылған қалыңдығы болып, әлі үйленіп үлгермеген жігіт бар ма араларыңда? Ол да үйіне қайта берсін! Әйтпесе, шайқаста қаза тапса, оның қалыңдығына басқа біреу үйленіп жүрер».
Басқарушылар әскерге тағы былай десін: «Жүрексініп қорқып тұрған адам бар ма араларыңда? Ол да үйіне қайта берсін! Әйтпесе, оған қарап бауырластары да үрейленіп, қорқып жүрер!»
Басқарушылар жасақшыларға арналған сөздерін бітірген соң, олардың үстінен қолбасшыларын тағайындасын.
Бір қалаға қарсы соғысу үшін таяп келгендеріңде оған бітімге келіп, берілсін деген ұсыныс жасаңдар.
Егер сол қала бітімді қабылдап, қақпаларын айқара ашса, онда қаладағы барлық адамдар сендерге міндетті жұмыс істеп, қызмет көрсететін болсын.
Егер қала бітімге келмей, өздеріңе қарсы соғыс бастаса, оны қоршап алыңдар.
Құдайларың Жаратқан Ие оларды қолдарыңа түсірген кезде қаладағы барлық еркектерді семсердің жүзімен құртыңдар,
Құдай Иеміз қолдарыңа табыстаған жауларыңның олжасын алып, өз қажеттеріңе жаратуларыңа болады.
Бірақ Құдайларың Жаратқан Ие өздеріңе иемденуге беріп отырған елдегі халықтардың қалаларында ешбір жан иесін тірі қалдырмаңдар!
Керісінше, Құдай Ие сендерге әмір бергендей, хеттіктер, аморлықтар, қанахандықтар, перездіктер, хевтіктер және ебустіктерді түгелдей құртуға тиіссіңдер.
Бір қаланы қолға түсіру үшін ұзақ уақыт қоршап тұрғанда айналасындағы ағаштарды шауып құртушы болмаңдар! Олардың жемістерін жей аласыңдар ғой.
Құдайларың Жаратқан Ие сендерге иемденуге табыстап отырған елдегі ашық далада өлген кісінің сүйегі табылса және оны кім өлтіргені беймәлім болса,
Сонда олар сол төгілген қанның кінәсінен тазарады.
Бұлай істегендеріңді Жаратқан Ие құптап, жазықсыз өлтірілген кісінің қанының кінәсі сендерден алынып тасталады.
Сендер жауларыңа қарсы соғысқа шығып, Құдайларың Жаратқан Ие оларды қолдарыңа табыстап, тұтқынға алғанда,
араларынан бір көрікті әйел затын көріп, ұнатып қалсаң, оған үйленуіңе болады.
Сол әйелді үйіңе әкеліп, шаш-тырнағын алғызып,
қолға түскенде киіп жүрген киімдерін ауыстырғызуың керек.
Ал егер кейінірек ұнатпай қалсаң, оны қалаған жағына қоя беруің керек.
Тұңғыш ұл — әкесінің қайратының тұңғышы, сондықтан тұңғыштың мұрасы онікі.
Егер біреудің баласы әке-шешесіне мойынсұнбайтын қиқар болып, жөнге салғанмен оларды мүлдем тыңдамайтын болса,
онда әке-шешесі оны ұстап, ақсақалдардың алдына алып келсін.
Егер ауыр қылмысы үшін өлімге кесілген бір кісінің мәйітін ағашқа іліп қоятын болсаңдар,
Осылайша Құдайларың Жаратқан Ие өздеріңе иемденуге табыстап отырған елді арамданып кетуден сақтаңдар!
Ал іздеп келгенде қайтар.
Оған немқұрайды қараушы болма!
Иесіне құлап жатқан малын тұрғызуға қол ұшыңды бер.
Әйел еркекке тән не еркек әйелге тән киім киюші болмасын.
Құдай Иеңе осылай істейтін адам жиренішті.
Егер жолшыбай бір құстың не ағаш басындағы, не жердегі ұясына тап болсаң, ал ұяда анасы жұмыртқа басып немесе балапандарының қасында отырса, онда анасын балапандарымен қоса алма.
Балапандарын алсаң да, анасын алып кетпе! Солай етсең, игілікті де ұзақ өмір сүретін боласың.
Жаңа үй салғанда, жалпақ төбесін айналдыра жақтау жаса.
Жүзімдігіңе өзге тұқым түрін сеппе.
Бір соқаға өгіз бен есекті қатар жегіп жер жыртпа.
Егер біреу әйел алып, жақындасқаннан кейін оны ұнатпай қалса
онда қыздың әке-шешесі қыздарының пәктігін дәлелдейтін нәрсені қаланың ақсақалдарына алып келулері керек.
Сонда қала ақсақалдары оның күйеуін ұстатып, жазаласын.
Себебі ол исраилдік қыздың атына кір келтірді.
Ал егер күйеуінің айтқаны дұрыс болып шығып, қалыңдықтың пәктігінің дәлелі табылмаса,
Қызды — елді мекеннің ішінде көмекке келетін адамдар болса да, айқайлап көмекке шақырмағаны үшін, еркекті — басқа біреудің қалыңдығының абыройын төккені үшін өлтіріңдер.
Қыздың өзіне ештеңе істемеңдер, ол өлімге лайық күнә жасаған жоқ.
Айттырылған қыз қанша айқайласа да, елсіз далада оған көмекке келетін ешкім болмады.
онда еркек қыздың әкесіне елу мысқал күміс төлеуі керек.
Және ол сол қыздың абыройын төккендіктен оған үйленуге міндетті.
Бұл әкесінің абыройын ашқанымен бірдей.
Тыйым салынған некеден туған ешкім де Жаратқан Иенің жамағатының қатарында бола алмайды.
Тіпті одан кейінгі оныншы буынның ұрпағы да оған ене алмайды.
Ешбір аммондық не моабтықтың Жаратқан Иенің жамағатына енуіне болмайды.
Себебі сендер Мысыр елінен көшіп келе жатқан кездеріңде олар алдарыңнан нан мен су алып шығып қарсы алған жоқ.
Алайда Құдайларың Жаратқан Ие сендерді сүйгендіктен Балағамның айтқанына құлақ аспай, қарғысты жарылқауға айналдырды.
Өмір бойы олармен ынтымақтасып, игілік тілемеңдер.
Ал едомдықтардан жиренбеңдер, олар сендердің бауырластарың.
Мысырлықтардан да жиренбеңдер, олардың елінде жат жұрттық кірме болып тұрдыңдар.
Олардан туған үшінші ұрпақтың Жаратқан Иенің жамағатының қатарына енуіне болады.
Ол кеш түсе суға шомылсын, күн батқан соң қосқа қайтып кіруіне болады.
Қостың сыртында дәретке отыратын жер белгілеңдер.
Құрал-жабдықтарыңның арасында жер қазатын қалақша да болсын.
Дәретке отырып болған соң шұңқыр қазып, нәжісті көміп тастаңдар.
Өйткені Құдайларың Жаратқан Ие сендерді құтқарып, жауларыңды қолдарыңа тапсыру үшін қостарыңды аралап жүретін болады.
Сол босқын араларыңда ұнатқан жерінде, қалаған елді мекенінде тұрсын.
Оған жәбір көрсетпеңдер!
Сонда Құдайларың Жаратқан Ие сендер еніп, иемденбекші болып отырған елде қолға алған барлық іс-әрекеттеріңді жарылқайтын болады.
Құдай Иеңе қандай да бір ант берген болсаң, оны орындауды кешіктірме! Себебі Құдай Иең оны сенен талап ететін болады.
Егер орындамасаң, Оның алдында күнәлі болып қаласың.
Егер ант бермеген болсаң, күнәлі болмайсың.
Ал аузыңнан шыққан уәделеріңнің бәрін орындауға мұқият бол, себебі сен Құдай Иеңе ерікті түрде өз аузыңмен ант бердің.
Бірақ одан ыдысыңа салып алып кетуші болма.
Егер біреу үйленіп, кейін әйелінің бір масқарасын ашып, оны жақтырмай кетсе және оған ажырасу қағазын жазып беріп, үйінен шығарып жіберсе,
айталық, екінші күйеуі де оны жаратпай, ажырасу қағазын жазып беріп, үйінен шығарып жіберсе я болмаса қайтыс болса,
Құдайларың Жаратқан Ие өздеріңе мұралық меншікке табыстап отырған елін осылай істеп күнәмен масқараламаңдар!
Ол бір жыл бойы үйінде болып, жаңадан үйленген әйелін бақытты етуі керек.
Ешкім де кепілдікке не қол диірменді, не оның үстіңгі тасын алмасын! Бұл оның иесінің жанын кепілдікке алумен бірдей.
Құдайларың Жаратқан Иенің сендер Мысырдан шығып келе жатқан кезде Мәриямға не істегенін естеріңнен шығармаңдар.
Маңайыңдағы адамға қандай да бір нәрсені қарызға бергенде, соның кепілдігін алу үшін үйіне баса көктеп кірме.
Сыртта күте тұр.
Егер сол адам кедей болса, оның кепілдігін түнде өзіңде қалдырма.
Осылай істегеніңді Құдай Иең әділ іс деп ұнатады.
Жоқшылықта өмір сүрген жалданушыларыңды, олар не исраилдік, не қалаларыңда тұрып жатқан жат жұрттық болсын, еш жәбірлеме!
Не балаларының істері үшін әкелерін, не әкелерінің істері үшін балаларын өлімге кесуге болмайды.
Әркім тек өз қылмысы үшін ғана өлімге кесіледі.
Жат жұрттықты да, жетімді де құқықтарынан айырма! Қарыздар жесірдің киім-кешегін кепілдікке алма!
Мынаны естеріңнен шығармаңдар: өздерің Мысыр елінде құлдықта болдыңдар, ал Құдайларың Жаратқан Ие сендерді сол жақтан құтқарып алды ғой.
Сондықтан да сендерге осы өсиетті беріп отырмын.
Егістігіңнен өніміңді жинап жатқанда, масақтың бір бумасын ұмытып кетсең, оны алу үшін қайтып барма.
Соны жат жұрттықтар мен жетім-жесірлерге қалдыр! Сонда Құдай Иең қолға алған барлық іс-әрекеттеріңді жарылқайтын болады.
Зәйтүн ағашыңның жемістерін қаққанда да қалып қойған жемістерді қайта қағушы болма.
Оларды жат жұрттықтар мен жетім-жесірлерге қалдыр!
Мынаны естеріңнен шығармаңдар: өздерің де Мысыр елінде құлдықта болдыңдар.
Егер айыпты адамды дүре соғып жазалау керек болса, төреші дәл сол жерде оны жатқызып, дүре санын қылмысының ауырлығына сәйкес етіп өзінің көз алдында дүрелетсін.
Бірақ дүренің саны қырықтан аспасын.
Астық бастырып жүрген өгіздің аузын бума.
Егер бірге тұрып жатқан ағайындардың біреуі артынан бала қалдырмай өлсе, онда марқұмның жесірін сырт жаққа күйеуге бермеңдер.
Марқұм күйеуінің аға-інілерінің бірі оған үйленіп, әмеңгерлік парызын өтесін.
Осылайша марқұмның есімі Исраил халқынан өшірілмей сақталып қалады.
Сол туысқан тұрып жатқан қаланың ақсақалдары оны шақыртып, өзімен сөйлессін.
Егер ол ойынан қайтпай, «үйленбеймін» деуін қоймаса,
Бұдан кейін сол адамның әулеті Исраилде «Аяқкиімі шешілгеннің әулеті» деп аталатын болады.
Қалтаңда бірдей мөлшерде болғанмен біреуі жеңілірек, басқасы ауырырақ екі түрлі кір тастары болмасын!
Сонда Құдай Иелерің сендерге табыстап отырған елінде ұзақ өмір сүретін боласыңдар.
Мысыр елінен шығып келе жатқандарыңда амалектіктердің сендерге не істегендерін естеріңнен шығармаңдар:
Сондықтан Құдайларың Жаратқан Ие сендерге иемденуге беріп отырған елінде айналаларыңдағы барлық жаулардан тыныштық сыйлағаннан кейін Амалектің атын аспан астындағы дүниеден өшіріп тастауларың қажет.
Құдайларың Жаратқан Ие сендерге мұралық меншікке табыстап отырған елге еніп, оны иемденіп, қоныстанғаннан кейін,
әрқайсың сол елдің жерінен жинаған өнімдеріңнің біразын себетке салыңдар.
Осы сый-тартуларыңды Құдай Ие өз есімінің (жер бетіндегі) тұрағы болуға таңдап алған орынға апарыңдар!
Сол кезде қызмет етіп жүрген діни қызметкерге былай деңдер: «Жаратқан Иенің ата-бабаларымызға бізге беруге антпен уәде еткен еліне келдім.
Бұдан кейін Құдай Иеміздің алдында былай деңдер: «Түп атам көшпелі арамалық болатын.
Ол азғана адамымен Мысырға көшіп барып, сол елге қоныстанды.
Бірақ біз ата-бабаларымыз сиынған Құдай Иеге жалбарындық.
Жаратқан Ие бізді Мысыр елінен өзінің алға созылған құдіретті қолымен, жауға үлкен қорқыныш жіберіп, кереметтер мен ғажап істер жасап алып шықты.
Содан Құдай Иеміз бізді бұл жерге алып келді де, ағы мен балы ағыл-тегіл осы елді табыстады.
Осылайша сый-тартуды Құдайларың Жаратқан Иенің алдына қойған соң Оның алдында иіліп тағзым етіңдер.
Содан соң леуіліктермен және араларыңдағы жат жұрттықтармен бірге Құдайларың Жаратқан Иенің сендерге және отбасыларыңа сыйлаған игіліктеріне қуанып мейрамдаңдар.
Содан соң Құдай Иеге былай деңдер: «Мен үйімнен Өзіңе бағышталған үлесті шығарып, маған бұйырғаныңдай оны леуіліктерге, жат жұрттықтар мен жетім-жесірлерге үлестіріп бердім.
Сенің өсиеттеріңді бұзған жоқпын, олардың ешқайсысын да ұмытқан емеспін.
Енді киелі тұрағың — көктен назар аударып, халқың Исраилді және ағы мен балы ағыл-тегіл осы елді жарылқай гөр! Оны ата-балаларымызға берген антыңа сай бізге табыстадың ғой.
Құдайларың Жаратқан Ие бүгін сендерге осы ережелер мен шешімдерді орындауды бұйырып отыр.
Сондықтан оларды шын жүректен, бүкіл жан дүниелеріңмен сақтап, орындайтын болыңдар!
Жаратқан Ие Өзі уәде еткендей, сендерді бүгін Өзінің халқы әрі ерекше меншігі деп жариялап, сендерге өсиеттеген заңдарының бәрін орындап ұстануға тиіс екендеріңді айтып отыр.
Сендер Құдай Иеміз өздеріңе табыстап отырған еліне кіру үшін Иорданды кесіп өткен күні өзен арнасынан дәу қойтастарды жинап алып, жағалауда орнатып, үстін әкпен сылаңдар.
Сол тастарға осы заңдардың барлық сөздерін ойып жазып қойыңдар! Ата-бабаларың сиынған Құдай Ие уәде еткендей, Өзі сендерге табыстап отырған, ағы мен балы ағыл-тегіл елге кірген соң осылай істеңдер.
Сонымен, сендер Иордан өзенінен өткеннен кейін, мен жаңа өздеріңе бұйырғанымдай тастарды Ебал тауында орнатып, әкпен сылаңдар.
Оны темір құрал-сайманмен өңделмеген, бүтін тастардан тұрғызыңдар.
Осылай орнатылған тастарға осы Таурат заңының барлық сөздерін анық етіп ойып жазыңдар.
Сондықтан Құдай Иенің айтқандарына құлақ асып, мен бүгін тапсырып отырған Оның өсиеттері мен ережелерін орындайтын болыңдар!
Мұса сол күні халыққа төмендегі бұйрықтарды жариялады:
«Зағип адамды жолынан адастырғанды қарғыс атады!» Соған бүкіл халық: «Аумин!» деңдер.
«Жат жұрттықтың, жетім-жесірдің ақысын жегенді қарғыс атады!» Соған бүкіл халық: «Аумин!» деңдер.
«Әкесінің әйелімен жақындасқанды қарғыс атады! Бұл әкесінің абыройын ашқанымен бірдей!» Соған бүкіл халық: «Аумин!» деңдер.
«Қандай болмасын жануармен жақындасқанды қарғыс атады!» Соған бүкіл халық: «Аумин!» деңдер.
Өзінің әпке-қарындасымен, әкесінің не шешесінің қызымен жақындасқанды қарғыс атады!» Соған бүкіл халық: «Аумин!» деңдер.
«Қайын енесімен жақындасқанды қарғыс атады!» Соған бүкіл халық: «Аумин!» деңдер.
«Біреуді жасырын өлтіргенді қарғыс атады!» Соған бүкіл халық: «Аумин!» деңдер.
«Жалданып жазықсыз адамды өлтіргенді қарғыс атады!» Соған бүкіл халық: «Аумин!» деңдер.
«Осы Таурат заңының ережелерін орындап сақтамағанды қарғыс атады!» Соған бүкіл халық: «Аумин!» деңдер.
Сонымен сендер Құдайларың Жаратқан Иенің айтқандарына құлақ асып, мен бүгін өздеріңе тапсырып отырған күллі өсиеттерін сақтап орындайтын болсаңдар, Ол сендерді жер бетіндегі барлық халықтардан жоғары қояды.
Иә, Құдайларың Жаратқан Иенің айтқандарын тыңдайтын болсаңдар, мына жарылқаулардың барлығы сендерге қонып, сендердікі болады:
Қалада да, далада да жарылқаулы боласыңдар.
Сендердің ұл-қыздарың, жерлеріңнің өнімдері, малдарыңның төлдері: табындағы бұзауларың мен отардағы қозы-лақтарың жарылқаулы болады.
Өнім жинайтын себеттерің мен қамыр ашытатын ыдыстарың да жарылқанады.
Келіп-кету жолдарың да жарылқаулы болады.
Жауларың сендерге қарсы көтерілсе, Жаратқан Ие оларды көз алдарыңда тізе бүктіреді.
Олар сендерге қарсы бір жолмен аттанса, жеті жолмен кері қашады.
Егер де Құдайларың Жаратқан Иенің өсиеттерін сақтап, Оның тура жолымен жүретін болсаңдар, онда Жаратқан Ие ант еткеніндей, сендерді Өзіне бағышталған қасиетті халқы етіп бекітеді.
Сонда жер бетіндегі күллі халықтар Жаратқан Иенің атымен аталғандарыңды көріп, сендерді қастерлеп, сендерден қаймығатын болады.
Жаратқан Ие ата-бабаларыңа сендерге табыстауға ант еткен елінде әр түрлі игіліктерді молынан сыйламақ: сендердің ұл-қыздарыңа, малдарыңның төлдеріне, жеріңнің өніміне Ол ағыл-тегіл молшылық дарытады.
Жаратқан Ие Өзінің «игілікті қазынасын», яғни «аспанның қақпаларын», ашып, еліңе мезгілінде жаңбыр жаудырып, қолға алған барлық іс-әрекеттеріңді жарылқайтын болады.
Сендер көп халықтарға қарыз беріп, өздерің ешқайсысынан қарыз алмайсыңдар.
Егер де Құдай Иелеріңнің өсиеттеріне құлақ асып, оларды сақтап орындайтын болсаңдар, онда Жаратқан Ие сендерді көштің аяғы емес, басы етеді.
Сонымен, мен бүгін сендерге тапсырған өсиеттердің ешқайсысынан да не оңға, не солға бұрылмаңдар, әрі жалған тәңірлердің жолына түсіп, оларға құлшылық етпеңдер!
Алайда егер сендер Құдайларың Жаратқан Иенің айтқандарына құлақ аспай, мен бүгін өздеріңе тапсырып отырған Оның өсиеттері мен ережелерін сақтап орындамасаңдар, онда төмендегі барлық қарғыстарға ұшырайсыңдар:
Қалада да, далада да қарғыс атқан боласыңдар.
Өнім жинайтын себеттерің мен қамыр ашытатын ыдыстарыңды қарғыс атады.
Сендердің ұл-қыздарыңды, жерлеріңнің өнімдерін, малдарыңның төлдерін: табындағы бұзауларың мен отардағы қозы-лақтарыңды қарғыс атады.
Келіп-кету жолдарыңа да қарғыс тиеді.
Сендер Өзінен бас тартып, зұлымдық жасағандықтан кенеттен құрып, жоқ болып кеткенше Жаратқан Ие сендердің қолға алған барлық іс-әрекеттеріңді қарғысқа, абыржу мен табыссыздыққа ұшыратады.
Сендер қазір кіріп, иемденгелі тұрған елден құрып кеткенше Жаратқан Ие сендерге індет жұқтырады.
Жаратқан Ие сендерге өкпе ауруын жібереді, содан денелеріңнің ыстығы көтеріліп, қабына ауырасыңдар.
Сендер әбден жойылып бітпейінше осы апаттар арттарыңнан қалмайтын болады.
Төбелеріңдегі аспан қолаға айналғандай, жаңбыр жаумайды, ал астарыңдағы жер темірдей қатайып, кеуіп қалады.
Жер бетіндегі барлық патшалықтар үшін қорқынышты көрініске айналасыңдар.
Сендердің мәйіттерің аспандағы жыртқыш құстар мен жердегі аңдарға жем болады, оларды үркітіп жіберетін ешкім болмайды.
Жаратқан Ие сендерге мысырлық шиқандарды: іріңді жара, қатерлі ісік, қышыма-қотырды жаппай жұқтырып, солардан жазыла алмайсыңдар.
Сонымен қатар Жаратқан Ие сендерді ақыл-естеріңнен айырып, соқыр қылып, абыржытатын болады.
Соқырдың қараңғыда сипалағанындай, сендер тал түсте сипаланып қаласыңдар.
Салған үйлеріңде өздерің тұра алмайсыңдар, отырғызған жүзімдіктеріңнің жемісін ешқашан жемейсіңдер.
Жауларың мүйізді ірі қараларыңды көз алдарыңда сойып алып, сендерге бір түйір ет те татқызбайды.
Есектеріңді айдап әкетіп, қайтарып бермейді, қой-ешкілерің де жауларыңның қолына беріледі.
Сендер бұрын білмеген жат жұрттық халық жерлеріңнің өнімін жеп, еткен еңбектеріңнің пайдасын көреді.
Сендер өмір бойы қаналып, жәбір көретін боласыңдар.
Осының бәрін өз көздеріңмен көргенде ақыл-естеріңнен айырыласыңдар.
Жаратқан Ие тізелерің мен сандарыңа жаман алапес жұқтырып, ол басыңнан аяғыңа дейін тұла бойларыңа қаптап кетіп, содан сауыға алмайсыңдар.
Сол жерде жалған тәңірлердің ағаштан, тастан жасалған мүсіндеріне құлшылық ететін боласыңдар.
Жаратқан Ие сендерді бөтен халықтардың арасына айдатып жібергенде, олардың бәрі кешкен азаптарыңды көріп, шошынады.
Жүзімдіктер отырғызып, өңдеп баптасаңдар да, құрт жалмап қоймайтындықтан олардан жиналатын жүзім болмай, шырынын іше алмайсыңдар.
Ұл-қыздарың туып-өскенмен, олар тұтқынға түскендіктен қастарыңда тұрмайды.
Құжынап ұшып келген шегірткелер ағаштарыңды да, егістіктеріңнің өнімін де жалмап кетеді.
Араларыңда тұратын жат жұрттықтардың жағдайы жоғарылап, сендер төмендей бересіңдер.
Олар көштің басы, сендер аяғы боласыңдар.
Осы апаттар сендерге және кейінгі ұрпақтарыңа Жаратқан Иенің қарғысы тигенінің белгісі болады.
Өйткені сендер бар игіліктерге кенелген кездеріңде Құдайларың Жаратқан Иеге шат жүрекпен мойынсұнып, қуана қызмет етіп жүрмедіңдер.
Сондықтан енді арып-ашып, шөлдеп, жалаңаш жүріп, қай нәрсеге де тарығып, Жаратқан Ие сендерге қарсы аттандырған жауларыңа қызмет ететін боласыңдар.
Ол сендерді құртып жібергенше мойындарыңа құлдықтың «темір қамытын» салып қояды.
Жаратқан Ие сендерге қарсы алыстан, тіпті жердің шетінен бір халықты төменге шүйілген бүркіттей аттандырып келтіреді.
Сол халық сендер түсінбейтін бөтен тілде сөйлеп,
Дұшпандарың елдегі барлық қалаларыңды қоршап алып, олардағы сендер сенім артқан зәулім қамалдарыңды қиратады.
Сонда жау Құдайларың Жаратқан Ие өздеріңе табыстаған еліндегі барлық қалаларыңды қоршап алып, сендерді қыспақтайтын болады.
Жауларың қалаларыңды қоршап, қыспаққа алғанда сендер шексіз азап шеккендіктен, тіпті өздеріңнің туған балаларыңды, иә, Құдайларың Жаратқан Ие сендерге сыйлаған ұл-қыздарыңның етін жейтін боласыңдар!
Араларыңдағы ең нәзік жанды, сезімтал, талғампаздығы мен ақсаусақтығы сондай, аяғын жерге тигізбей жүріп келген әйел енді отасқан сүйікті күйеуінен, туған ұл-қызынан қызғанып,
Сонымен, егер сендер осы кітапта жазылған Таурат заңының барлық ережелерін сақтап орындамасаңдар, әрі Құдай Иелеріңнің ұлы да айбынды атына мойынсұнып, Оны құрметтемесеңдер,
онда Жаратқан Ие сендерді және кейінгі ұрпақтарыңды сұрапыл азаптарға ұшыратып, ұзаққа созылатын ауыр індеттерді, қорқынышты да созылмалы ауру-сырқауларды жібереді.
Солар сендерге ұзақ уақытқа жабысады.
Бір кезде сендердің сандарың аспандағы жұлдыздай көп болғанмен, сендерден азғана адамдарың тірі қалатын болады, себебі Құдайларың Жаратқан Иенің айтқандарына құлақ аспадыңдар.
Бұрын Жаратқан Ие сендерге жақсылық жасауды, сандарыңды көбейтуді қалай ұнатқан болса, енді Ол сендерді құртып, жоқ қылуды да солай ұнататын болады.
Осылай сендер қазір кіріп, иемденгелі тұрған елдеріңнен түпкілікті аластатыласыңдар.
Сонымен қатар, Жаратқан Ие сендерді барлық халықтардың арасына шашыратып, жер бетінің бір шетінен келесі шетіне дейін бытыратып жібереді.
Сол жерлерде сендер өздерің де, ата-бабаларың да еш білмеген бөгде тәңірлерге: ағаштан, тастан жасалған тәңірсымақтарға құлшылық ететін боласыңдар.
Аяқтарың дамыл таппай ел кезетін боласыңдар.
Өмірлерің қыл үстінде тұрып, күні-түні елегізіп қорқатын боласыңдар, амандықтарыңа сенімдерің болмайды.
Айналаларыңда болып жатқан нәрселерді көріп, жүректеріңді қорқыныш жайлап, таңертең: «Тезірек кеш батса екен!», ал кеште: «Тезірек таң атса екен!» деп тілейтін боласыңдар.
Осы Келісімді Жаратқан Ие (Синай түбегіндегі) Хориб тауында жасаған Келісімге қоса жасауды бұйырды.
Мұса бүкіл Исраил халқын шақырып алып, оларға былай деді: «Мысыр елінде Жаратқан Иенің перғауынға, оның барлық нөкерлері мен бүкіл еліне істегендерін түгел көрдіңдер.
Жаратқан Иенің соларды өткізген алапат сынақтарын, Оның құдіретті істер жасап, Өзінің шынайы Құдай екендігін дәлелдейтін кереметтерін көздеріңмен көргенсіңдер.
Қырық жыл бойы сендерді иен далада бастап жүрдім.
Сендердің жейтін нандарың, ішетін жүзім шырыны мен ашытылған сусындарың болмай, (Оның Өзі сендерді тамақтандырды).
жерлерін иемденіп, Рубен, Ғад руларына және Манаса руының жартысына мұралық меншікке бердік.
Енді осы Келісімнің шарттарын орындап сақтаңдар, сонда күллі іс-әрекеттеріңде табысты боласыңдар.
Бүгін бәрің де Құдайларың Жаратқан Иенің алдында тұрсыңдар: рубасыларың, ақсақалдарың және басқарушыларыңмен бірге Исраилдің басқа да барлық адамдары,
бала-шағаларың, әйелдерің және қоныстарыңда өздеріңмен бірге тұрып, сендерге отын жарып, су таситын жат жұрттықтар.
Өзі сендерге уәде беріп, ежелде ата-бабаларың Ыбырайым, Ысқақ, Жақыпқа ант еткендей, сендердің (сиынатын жалғыз) Құдайларың болу үшін, Ол бүгін сендерді Өзінің меншікті халқы етіп бекітпек.
Мен антпен бекітілген осы Келісімді сендер үшін ғана емес,
бүгін осында бізбен бірге Құдайымыз Жаратқан Иенің алдында тұрып жатқандар әрі қазір арамызда жоқ, болашақта келер ұрпақтарың үшін де жасап отырмын.
Себебі сендер Мысырда қалай өмір сүргенімізді де, сол елден шығып, жау ұлттардың жерімен өтіп, осы жерге қалай жеткенімізді де білесіңдер.
Олар ағаш, тас, күміс және алтыннан жасап алған, Құдайға әбден жек көрінішті тәңір мүсіндерін көрдіңдер.
Осы Таурат кітабында жазылған Келісімде белгіленген барлық қарғыстарға сәйкес, Жаратқан Ие сондай күнәкарларды Исраилдің күллі руларының ішінен аластатып, апат-кеселдерді дәл солардың бастарына төгіп, құртады.
Сендердің ұл-қыздарың мен олардың болашақ ұрпақтары және алыс елдерден келген жат жұрттықтар елдеріңнің қаңырап бос тұрғанын, әрі Жаратқан Иенің сендерге ауру-індет жіберіп, қалжырап болдырғандарыңды көргенде былай дейтін болады:
Жерге еш нәрсе себілмейді де, еш нәрсе көктеп, өсіп шықпайды да».
Сонда оларға мына жауап беріледі: «Бұл елдің адамдары өз ата-бабалары сиынған Құдай — Жаратқан Иенің Келісімінен бас тартты.
Ол өздерін Мысырдан құтқарып алып шыққан кезінде сол Келісімді олармен жасаған болатын.
Сондықтан да Жаратқан Иенің қаһары осы елге қарсы лаулап, Ол Таурат кітабында жазылған қарғыстардың бәрін олардың бастарына түсірді.
Күні бүгінге дейін олар сол жақта».
Егер сендер және балаларың Құдайларың Жаратқан Иеге қайтадан бет бұрып, мен бүгін өздеріңе тапсырып отырған өсиеттерге сай Оған шын жүректен, бүкіл жан дүниелеріңмен мойынсұнсаңдар,
ата-бабаларың иемденген елге қайтарып алып келеді.
Құдай Ие сендерді ата-бабаларыңнан да асқан дәулетті әрі сансыз көп етеді.
Сендер Құдайларың Жаратқан Иені шын жүректен, бүкіл жан дүниелеріңмен сүйіп, қайтадан елдеріңде өмір сүре алуларың үшін Ол сендердің және ұрпақтарыңның жүректеріңді жаңартып, күнәдан тазартатын болады.
Сендер қайтадан Жаратқан Иеге құлақ салып, мен бүгін өздеріңе беріп отырған өсиеттерінің бәрін орындайсыңдар.
Егер сендер Құдайларың Жаратқан Иеге мойынсұнып, осы Таурат заңы кітабында жазылған Оның өсиеттері мен ережелеріне бағынып, шын жүректен, бүкіл жан дүниелеріңмен Оған қайтадан бет бұрсаңдар, осылай болады.
Мен бүгін өздеріңе тапсырып отырған өсиет сендер үшін тым қиын әрі алыс нәрсе емес.
Бірақ егер жүректерің басқа жаққа бұрылып, осы нұсқауларыма құлақ салмай, шындық жолдан азғырылып, бөгде тәңірлерге иіліп құлшылық етсеңдер,
мен бүгін сендерге құритындарыңды ескертемін.
Онда иемдену үшін Иордан өзенінен өтіп, кіріп жатқан осы елде ұзақ өмір сүрмейсіңдер.
Жаратқан Ие маған: «Сен Иордан өзенінің арғы жағына өтпейсің», — деген болатын.
Сендерді сол өзеннен бастап өткізетін Құдайларың Жаратқан Иенің Өзі.
Жаратқан Ие оларды қолдарыңа тапсырады, ал сендер мен өздеріңе табыс еткен бұйрықтардың бәрін оларға орындауға тиіссіңдер.
Жаратқан Иенің Өзі алдыңда жүріп саған жар болады.
оларға былай деп өсиет етті: — Әр жеті жылдың соңындағы қарыздар кешірілетін жылғы Күркелер мейрамы кезінде
Олар Таурат заңын тыңдап, үйреніп, Құдай Иемізді терең қастерлеп, Таураттың барлық ережелерін сақтап орындаулары керек.
Бүкіл халықты жинауға тиіссіңдер.
Еркек не әйел болсын, балалар не қалаларыңда тұрып жатқан жат жұрттықтар болсын, бәрі де келуге міндетті.
— Сонымен Мұса мен Ешуа кездесу шатырының алдына келді.
Жаратқан Ие Мұсаға тағы былай деді: «Міне, сенің көз жұмып, ата-бабаларыңа аттанатын уақытың жетті.
Ал содан кейін бұл халық кіргелі тұрған елде азғындыққа салынып, сол елдің бөгде тәңірлерінің жолына түсетін болады.
Сол күні-ақ Мұса осы жырды жазып алып, Исраил халқына үйретті.
Мұнан кейін Жаратқан Ие Нұн ұлы Ешуаға бұйрық беріп былай деді: «Қайратты да батыл бол! Өйткені исраилдіктерді Мен оларға антпен уәде еткен елге бастап алып кіресің.
Мен Өзім сенімен бірге жүріп жар боламын».
Мұса осы Таурат заңының күллі сөздерін бір кітапқа жазып бітіргенде,
Жаратқан Иенің Келісім сандығын көтеріп жүретін леуіліктерге былай деп бұйырды:
«Мына Таурат заңының кітабын алып, Құдайларың Жаратқан Иенің Келісім сандығының бір жағына салыңдар.
Сендердің қандай бас көтергіш, тоңмойын қыңыр халық екендеріңді білемін.
Мен әлі де тірі болып, қастарыңда жүрсем де, сендер Жаратқан Иеге бағынбай келесіңдер.
Ендеше мен өлгеннен кейін одан бетер болмай ма?!
Барлық рубасыларың мен басқарушыларыңды маған жинап алып келіңдер! Осы сөздерімді дауыстап айтып беріп, көк пен жерді оларға қарсы айғақ болуға шақырамын.
Содан кейін Мұса бүкіл Исраил халқының алдында төмендегі жырды басынан аяғына дейін айтып берді.
Табын-отар малының май-сүтімен, Бордақы тоқты-лақтың етіменен, Башанның ең қоңды қошқарларымен Тойдырады, әрі үздік астық дәнімен.
Өйткені қаһарым оттай тұтанады, О дүниенің түбіне дейін жайылады, Жерді бар өнімімен бірге жалмайды, Таулардың негіздерін өртеп талқандайды.
Жұмсаймын оларға жыртқыш аңдарды, Жерде жорғалайтын улы жыландарды.
Осы халық түсініктен жұрдай болған, Ақыл-парасаттары еш қалмаған.
Дана болып олар ұғынса ғой, Ақыр аяғы не боларын ұқса ғой!
Дейді Иеміз.
Мұса бүкіл Исраилге жырды айтып болғаннан кейін
Сол күні Жаратқан Ие Мұсаға былай деді:
Сан мыңдаған Өзіне бағышталғандармен Келді оңтүстіктен, тау етектерінен.
Уа, Исраил, қандай бақыттысың сен, Жаратқан Ие құтқарған аман-есен Өзіңдей басқа халық бар ма екен? Ол сені қалқандай қорғап-қолдайды, Семсердей саған үстемдік сыйлайды.
Алдыңда құлдық ұрады жауларың, Биік жерлеріне аяғыңды басасың».
Сонда Жаратқан Ие оған былай деді: «Мынау — Мен ұрпақтарыңа сыйлаймын деп Ыбырайым, Ысқақ, Жақыпқа антпен уәде еткен ел.
Оны көзіңмен көруге саған мүмкіндік бердім, ал өзің сол жаққа өтіп, елге кірмейсің».
Мұса қайтыс болғанда жүз жиырма жаста еді.
Әйел бөбекті емізіп асырау үшін үйіне алып кетеді.
Олардың көмек сұрап жалбарынуы Құдайдың құлағына жетті.
Ол: — Тыңдап тұрмын, — деп жауап берді.
Сондықтан Мен халқымды мысырлықтардың қолынан азат ету үшін көктен түстім.
Ал Мұса Құдайға: — Перғауынға барып, исраилдіктерді Мысырдан алып шығатындай соншама мен кіммін? — деп жауап қайырды.
Сені Өзім жібергендігімнің дәлелі сол болмақ, — деді.
Құдай оған былай деп жауап қатты: — Мен (Мәңгі) Бар Болушымын.
Исраилдіктерге: «(Мәңгі) Бар Болушымын деген мені сендерге жіберді» деп айт.
Мәңгі бақи Менің атым осылай болмақ.
Сондықтан Мен Мысырға құдіретті қолымды созып, оны керемет істеріммен ойрандаймын.
Жаратқан Ие оған: — Қолыңдағың не? — деді.
— Таяғым.
— Жаратқан Ие:
Мұса одан қаша жөнелді.
Ал Жаратқан Ие Мұсаға: — Қолыңды созып, оны құйрығынан ұстап ал! — деп бұйырды.
Мұса жыланды ұстап алғанда, ол қолында қайтадан таяққа айналды.
Жаратқан Ие: — Осы құдіретті істі исраилдіктерге көрсет.
Ол халқыңның ата-бабалары Ыбырайым, Ысқақ, Жақыптың сиынған Құдайы — Жаратқан Ие Өзім болып, мұнда саған аян бергендігіме солардың көздерін жеткізбек, — деді.
Мұса солай істеді де.
Қолын суырып алғанда, қолы алапестен қар іспетті ағарып кетіпті.
Сол су құрғақ жерде қанға айналады.
Аузым шабан, тілім жүйрік емес, — деп уайымын білдірді.
Мұса айдаладан қайын атасы Етордың қасына оралып: — Мысырдағы туысқандарыма барып, амандығын білейін деп едім, — деді.
Етор: — Ендеше бар, жолың болсын, — деп келісті.
Өзі Құдай бұйырған таяқты қолына ала жүрді.
Бірақ Мен оның жүрегін қасарыстырып қоямын, сондықтан ол халықтың кетуіне рұқсат етпейтін болады.
Саған бұйырған болатынмын: Ұлымды жібер, Өзіме қызмет етсін! Ал сен оны жіберуден бас тартып тұрсың.
Ендеше Мен сенің ұлың — тұңғышыңды өлтіремін!»
Сонда халық Құдайдың Мұса мен Һаронды жібергендігіне сенді.
Бірақ екеуі: — Бізге исраилдіктердің Құдайы аян берді.
Әйтпесе Ол бізді індетпен не соғыспен жазалайды, — деп нық айтты.
«Бұдан былай исраилдіктерге кірпіш құю үшін бұрынғыдай сабан бермеңдер! Өздері барып, жинап әкелетін болсын!
Құл айдаушылар халықты: «Күнделікті атқарған жұмыс көлемдерің сабанмен қамтамасыз етілген кездегідей болсын!» — деп қыспақтай берді.
Барыңдар, жұмыс істеңдер! Сабан берілмейді, ал кірпіштің тиісті санын бәрібір дайындап өткізуге міндеттісіңдер! — деп кесіп айтты.
«Күнделікті дайындалуға тиісті кірпіш санын еш кемітпейсіңдер!» деген үзілді-кесілді сөздерден исраилдік бақылаушылар халдерінің мүшкілдігін ұқты.
Сонда Жаратқан Ие Мұсаға былай деп білдірді: — Енді сен Менің перғауынға не істейтінімді көретін боласың.
Құдай Мұсаға тағы мынаны да айтты: — Мен Жаратқан Иемін.
Мен сендерді өз халқым деп қабылдап, Құдайларың боламын.
Сонда Менің өздеріңді Мысырдың езгісінен босатып алып шыққан Жаратқан Ие — сендердің Құдайларың екенімді білетін боласыңдар.
Сол жерді мұралық иеліктеріңе табыстаймын.
Мен Жаратқан Иемін!»
Мұса осы хабарды исраилдіктерге жеткізді, алайда ауыр жұмыс еңселерін басып, жігерлері күйреген олар Мұсаға құлақ салмады.
Сонда Жаратқан Ие Мұсаға былай деп бұйырды:
— Барып, Мысыр патшасы перғауынға: «Еліңнен исраилдіктерді жібер!» де.
Бұлар Шимонның үрім-бұтағы.
Қорахтың ұрпақтары: Асир, Елқанах, Әбиясаф.
Бұлар — Қорахтың үрім-бұтағы.
Исраилдіктерді әлгі елден бастап алып шығу туралы бұйрықты Мысыр патшасы перғауынға жеткізгендер осы Мұса мен Һарон болатын.
Жаратқан Ие Мысырда Мұсаға тіл қатқан кезде
оған былай деп бұйырған еді: — Мен Жаратқан Иемін.
Алайда Мен перғауынның жүрегін қасарыстырып қоямын.
перғауын сендерді тыңдамайтын болады.
Сол кезде Жаратқан Ие Мұса мен Һаронға тіл қатып:
Сонда таяқ жыланға айналмақ, — деді.
Содан Мұса мен Һарон перғауынның алдына барып, Жаратқан Иенің бұйырғанындай істеді.
Һарон таяғын перғауын мен оның нөкерлерінің алдына қарай жерге лақтырып жібергенде, ол жыланға айналды.
Бірақ перғауын өзінің білімпаздары мен сиқыршыларын алдыртты.
Сонда Мысырдың абыздары да сиқыршылықтарымен дәл солай істеді.
Әрқайсысы таяғын жерге лақтырып, жыланға айналдырды.
Бірақ Һаронның жыланға айналған таяғы олардың жылан таяқтарын жұтып қойды!
Сонда да перғауынның жүрегі қасарысып, Мұса мен Һаронның айтқандарына мойынсұнбай қойды.
Осылай болатынын Жаратқан Ие алдын ала білдірген еді.
Бұдан кейін Жаратқан Ие Мұсаға былай деп бұйырды: — Перғауынның жүрегі қайтпастан қасарып, халықты жіберуден бас тартып тұр.
Ертеңгісін перғауын Нілге қарай беттеген кезде өзен жағасында жолын тосып тұр! Қолыңа бұрын жыланға айналған таяғыңды ұста.
Перғауынға былай де: «Исраилдіктердің Құдайы Жаратқан Ие маған сізге келіп, мынаны айтуды тапсырды: Айдалада Өзіме ғибадат ету үшін халқымды жібер! Сен осы уақытқа дейін Мені тыңдамай келдің.
Сол үшін де Жаратқан Ие мынаны айтады: Менің Жаратқан Ие екенімді қазір жасайтынымнан білетін боласың! Қараңыз, мен қолымдағы таяқпен Нілдегі судың бетін ұрғанда, ол қанға айналады.
Балықтар қырылып, суы сасиды, мысырлықтарға Нілдің суын ішу жиренішті болады».
Мұса мен Һарон Жаратқан Иенің бұйырғанындай істеді.
Сонда өзендегі бүкіл су қанға айналды!
Балықтар қырылып, су сасып кетті.
Сонда перғауынның жүрегі қасарысып, ол Мұса мен Һаронның айтқандарына мойынсұнбай қойды.
Бұл апат та оның жүрегін жібітпеген еді.
Олар уәзірлеріңнің сарайлары мен бүкіл халқыңның үйлерін де, пештерің мен қамыр ашытатын ыдыстарыңды да жайлайды.
Өзіңнің, халқыңның және бүкіл нөкерлеріңнің үстеріңде бақалар секіріп жүрмек».
Ал абыздар да сиқыршылықтарымен солай істеп, Мысыр жеріне бақалар шығарды.
Сонда перғауын Мұса мен Һаронды шақырып алып, оларға былай деді: — Жаратқан Иеге менен және халқымнан бақаларды алып кете көрсін деп жалынып сиыныңдар.
Құдайымыз Жаратқан Иеге тең келетін ешкімнің жоқ екенін осыдан білетін боласыз!
Жаратқан Ие Мұсаның перғауынға алдын ала айтқан сөздеріне сай істеді.
Сонда сасық иіс бүкіл елді алып кетті.
Олар солай істеді де.
Бүкіл Мысыр еліндегі шаң-тозаң масаларға айналды.
Сонда абыздар перғауынға: — Бұл — Құдайдың құдіретті ісі! — деді.
Алайда перғауынның жүрегі қайтпастан қасарысып, Мұса мен Һаронның айтқандарына мойынсұнбай қойды.
Перғауынның сарайы, нөкерлерінің үйлері, бүкіл Мысыр елі бұлттай қаптаған шыбын-шіркейлерге толып, ел күйреп жатты.
Құдайымыз Жаратқан Иеге ұсынатын құрбандығымыз мысырлықтар үшін жиренішті.
Ертең өзіңіз, нөкерлеріңіз бен халқыңыздан шыбын-шіркейлер алыстап кететін болады.
Мұса перғауынның алдынан шығып, Жаратқан Иеге сиынды.
онда сақ бол.
Ал Жаратқан Ие қайтадан исраилдіктердің малдарына мысырлықтардікінен бөлек қарамақ: Исраилдің бір тұяғы да шығынға ұшырамайды!
Сонда да перғауынның жүрегі қасарысып, ол халықты жібермей қойды.
Содан соң Жаратқан Ие Мұса мен Һаронға былай деп бұйырды: — Пештен уыстап күл алыңдар.
Мұса оны перғауынның көз алдында аспанға қарай шашып жіберсін.
Мұса мен Һарон пештен күл алып, перғауынның алдына барды.
Абыздар Мұсаға қарсы тұра алмады.
Мен осы жолы қасарысқан жүрегіңе, нөкерлеріңе және халқыңа қарсы ойлаған апаттарымның бәрін жіберетін боламын.
Біліп ал: Мен ертең осы мезгілде Мысыр Мысыр болғалы күні бүгінге дейін болып көрмеген бұршақты сенің еліңе жаудырамын.
Ал Жаратқан Иенің сөзіне көңіл бөлмегендер өз қызметшілері мен малдарын далада қалдырды.
Мұса таяғын аспанға қарай созғанда, Жаратқан Ие күн күркіретіп, бұршақ жаудырып, жерге найзағай түсірді.
Осылайша Жаратқан Ие Мысыр елін бұршақтың астына алып,
Бұршақтың мұндай күшті жауғанын Мысыр халқы ел болып, басы біріккелі көрген емес.
Сендерді жібермекпін, бұдан әрі қарай мұнда қалуға тиіс болмайсыңдар, — деді.
Мұса: — Қаладан шығысымен-ақ қолымды Жаратқан Иеге қарай жайып сиынамын.
Сонда күн күркіреуін тоқтатып, бұршақ та жаумайтын болады.
Осыдан жердің иесі Жаратқан Ие екенін білетін боласыз.
Зығыр мен арпаны бұршақ ұрып кетті, өйткені арпа масақ жарып, зығыр гүлдеп тұрған еді.
Ал бидай мен соған ұқсас дәнді дақылдар кеш пісетін болғандықтан бұршаққа ұрыла қоймады.
Мұса перғауыннан қаланың сыртына шығып, қолын Жаратқан Иеге қарай жайып сиынды.
Сонда күн күркіреуін, бұршақ жаууын доғарып, жаңбыр да тиылды.
Солай болатынын Жаратқан Ие Мұса арқылы алдын ала айтқан да еді.
Мұндағы мақсатым: олардың араларында осы керемет істерім арқылы өз құдіретімді көрсетуім
Егер де жібермесең, ертең-ақ еліңе шегірткелер алып келемін.
Мұндайды сенің ата-бабаларың осы жерге келіп қоныстанғаннан бері бүгінгі күнге дейін ешқашан көрген емес».
— Мұса осыны айтысымен бұрылып, перғауынның қасынан шығып кетті.
Сонда перғауынның нөкерлері одан: — Бұл адам бізді қашанға дейін азапқа түсірмекші? Исраилдіктерді Құдайлары Жаратқан Иеге ғибадат ету үшін жібере көріңіз.
Мысырдың құрып бара жатқанын көріп тұрған жоқсыз ба? — деп сұрады.
Содан Мұса мен Һарон қайтадан перғауынға әкелінді.
Перғауын: — Жарайды, барыңдар, Құдайларың Жаратқан Иеге ғибадат етіңдер! Тек кімдердің баратынын айтыңдар, — деді.
Мұса: — Біз жас-кәрілерімізді, ұл-қыздарымызды, ұсақ және мүйізді ірі қараларымызды ала барамыз.
Өйткені Жаратқан Иеге арналған мейрам тойын өткізуіміз керек, — деді.
Осы уақыт жеткенде Жаратқан Ие мысырлықтарды Исраилдің үрім-бұтағына игі ниетпен қаратты.
(Перғауынның қасынан кетпей тұрып) Мұса оған тағы былай деген болатын: — Жаратқан Ие мынаны айтады: «Түн ортасында Мен Мысырды аралап өтемін.
Ашуланған Мұса осыны айтып, перғауынның қасынан шығып кетті.
Олар тоқтының қанынан біраз алып, құрбандық асын ішейін деп отырған үйлерінің есік жақтаулары мен маңдайшаларына жақсын.
Осы күн естеріңде қалсын.
Алғашқы күні-ақ үйлеріңнен ашытқы атаулыны шығарып тастаңдар.
Келешек ұрпақтарың да бұл ережені мәңгі берік ұстансын.
Бірінші айдың он төртінші күнінің кешінен бастап, жиырма бірінші күнінің кешіне дейін ашымаған нан жеңдер.
Сол жеті күн бойы үйлеріңде ашытқы болмасын.
Кімде-кім, мейлі елде туған исраилдік, мейлі жат жұрттық адам болсын, осы аралықта ашытқымен дайындалған тамақ ішсе, сол Исраил халқының арасынан аластатылуға тиіс.
Қайда тұрып жатсаңдар да, сол күндері ешқандай ашыған тағам жеулеріңе болмайды, нанды ашытқысыз пісіріп жеңдер!
Мұнан кейін таң атқанша ешқайсың да сыртқа шықпаңдар!
Сонда Ол жақтаулары мен маңдайшаларына жағылған қанды көріп, сендердің есіктеріңнің қасынан өтіп кетеді де, құртушының үйлеріңе кіріп, өлтіруіне жол бермейді.
Бұл нұсқауды өздеріңе және келешек ұрпақтарыңа арналған ереже ретінде мәңгі берік сақтаңдар!
Жаратқан Ие сендерге табыстаймын деп уәде еткен елге кіргеннен кейін де осы рәсімді ұстануларың керек.
Мұны естіген халық Тәңір Иеге иіліп ғибадат етті.
Содан исраилдіктер үйлеріне барып, Жаратқан Иенің Мұса мен Һаронға бұйырғанындай істеді.
Перғауын сол түні Мұса мен Һаронды шақырып алып: — Жолға жиналыңдар! Исраилдің үрім-бұтағын ертіп алып, халқымның арасынан аулақ кетіңдер! Барып, өз сөздеріңе сай Жаратқан Иеге ғибадат етіңдер!
Ал маған оң баталарыңды бере көріңдер, — деп өтінді.
Мысыр халқы да исраилдіктерге: — Осы елден тезірек кете көріңдер, әйтпесе бәріміз де өліп қалармыз! — деп жалынып асықтырды.
Жаратқан Ие мысырлықтарды Өзінің халқына мейіріммен қаратқандықтан, олар исраилдіктердің сұрағандарын түгел берді.
Әйелдері мен балаларын есептемегенде шамамен алты жүз мың еркек жаяу жолға шықты.
Жұрт алып шыққан ашымаған қамырларынан жолшыбай күлше нан пісірді.
Мысырдан жедел кетуге мәжбүр болғандықтан, олар сапарға тіпті тамақ та дайындап үлгермеген болатын.
Исраилдің үрім-бұтағы Мысырда төрт жүз отыз жыл тұрды.
Бірақ араларыңда уақытша қоныстанғандар мен жалдамалы шетелдіктерге одан жеуге болмайды.
Бұл мейрамды бүкіл Исраил қауымы тойлауға тиіс.
Жергілікті халық үшін де, араларыңда тұрып жатқан жат жұрттықтар үшін де заң біреу болмақ».
Дәл сол күні Жаратқан Ие Исраилдің үрім-бұтағын Мысыр жерінен лек-легімен алып шықты.
Мұса халыққа былай деді: — Құлдықтың құрсауы — Мысырдан құтылған осы күнді еске алып отырыңдар.
Осы күні ашытқымен дайындалған тамақ жемеңдер!
Бүгін, абиб айында, Мысырдан шығып бара жатырсыңдар.
Жаратқан Ие сендерді ата-бабаларыңа уәде еткен елге: қанахандықтар, хеттіктер, аморлықтар, хевтіктер және ебустіктер тұрып жатқан, ағы мен балы ағыл-тегіл жерге бастап алып барады.
Сонда осы рәсімді былай ұстануларың керек:
Осы жеті күн бойы ашымаған нан жеулерің қажет.
Содан ол Жаратқан Иенің ережелерінің әрқашан аузыңда болуға тиіс екенін естеріңе түсірмек.
Есектің тұңғыш төлінің орнына бір тоқтыны бағыштаңдар.
Егер олай етпесеңдер, есектің мойнын үзіңдер.
Перғауын қырсығып бізді жіберуден бас тартқанда, Жаратқан Ие Мысырдағы тұңғыш атаулыны — адамдардың тұңғыш ұлдарынан бастап малдардың тұңғыш еркек төлдеріне дейін өлтірді.
Содан ол Жаратқан Иенің бізді Өзінің құдіретті қолымен Мысырдан алып шыққанын естеріңе түсірмек.
Себебі Құдай былай деді: «Халық соғысқа душар болып қалса, олар алған беттерінен бас тартып, Мысырға қайта оралып жүрер».
Сонымен халық Соқоттан шығып, айдаланың шет жағындағы Етамға барып, қоныстанды.
Жаратқан Ие не күндіз бағана тәрізді бұлтты, не түнде жалындаған от бағанасын халықтың көз алдынан ажыратпай, әрдайым бірге жүргізді.
Сонда перғауын Исраил халқы ел кезіп адасып кетті, айдаланың қоршауында қалды деп ойламақ.
Исраилдіктер осылай істеп, сол жерде аялдады.
Бұл күймелердің бәрінің өз басшылары болды.
Осылайша Жаратқан Ие Мысыр патшасы перғауынның жүрегін қасарыстырып қойды, сонда ол нық сеніммен алға басқан исраилдіктердің артынан қуа жөнелді.
Олар тіпті Мұсаны сөгіп: — Не үшін бізді айдалада өлуге алып келдің? Мысырдан бізге мола табылмайтын ба еді?! Мысырдан алып шығып, бізге не қылғаның?
Сендер үшін Жаратқан Иенің Өзі шайқаспақ.
Сонда Жаратқан Ие Мұсаға былай деп тіл қатты: — Неге айқайлап Мені шақырып тұрсың? Исраилдің үрім-бұтағына: «Алға қарай жылжи беріңдер!» деп бұйыр.
Сонда теңіз қақ айырылып, халық теңіз ортасынан құрғақ жермен өте шығады.
Соған қарап мысырлықтар Менің Жаратқан Ие екенімді біліп мойындайтын болады.
Ол түні бойы соғып, теңіз суын әрі қарай итеріп, түбін құрғатты.
Ал арттарынан қуған мысырлықтар: перғауынның барлық аттары, соғыс күймелері мен атты жауынгерлері исраилдіктердің ізімен теңіздің ортасына дейін кірді.
Таңғы күзет кезінде Жаратқан Ие от пен бұлт бағанасынан мысырлықтардың әскеріне қарап, оларды састырып, берекелерін кетірді.
Сонда мысырлықтар: «Исраилдіктерден қашып құтылайық! Олар үшін Жаратқан Ие Мысырмен шайқасып жатыр!» — деп айқай салды.
Қашып бара жатқан мысырлықтар оған қарсы жүгіріп, Жаратқан Ие оларды теңіз ішінде суға батырды.
Олардың бірде-біреуі тірі қалмады.
Ал исраилдіктер теңіздің ортасынан құрғақ жермен өте шығып, су оларды оң мен солынан қабырға іспетті қоршап тұрған еді.
Осылай Жаратқан Ие сол күні Исраил халқын мысырлықтардың қолынан құтқарып алды.
Олар Жаратқан Иеден қорқып, Оны терең қастерлеп, Жаратқан Иеге және Оның қызметшісі Мұсаға сенді.
Жаратқан Иені дәріптеймін ән-жырменен, Себебі Ол жеңімпаз, мерейі үстем бәрінен! Теңізге лақтырды Ол атты мінген адамымен.
Һаронның қарындасы Мәриям пайғамбар даңғырасын қолына алғанда басқа әйелдер де даңғыраларын алып, оған еріп дөңгелене би билей жөнелді.
Сондықтан да бұл жер Мара («Ащылық») деп аталатын.
Мұса Жаратқан Иеге дауыстап жалбарынып сиынды.
Сонда Жаратқан Ие оған бір ағашты көрсетті.
Мұса оны суға лақтырған кезде су тұщыланды.
Ол халықты сынап былай деді:
Содан кейін халық он екі су көзі, жетпіс құрма ағашы бар Елим деген шұратқа жетіп, бұлақтарды жағалай орналасты.
Исраил үрім-бұтағының бүкіл қауымы Елимнен шығып, сол жер мен Синай тауының арасындағы Син атты елсіз далаға барды.
Сол айдалада күллі қауым Мұса мен Һаронға қарсы наразылық білдіріп:
Содан Мұса мен Һарон бүкіл Исраил халқына былай деді: «Сендер бүгін кешке өздеріңді Мысырдан алып шыққан Жаратқан Ие екенін біліп мойындап,
Жаратқан Иеге қарсы күңкілдегендерің Оның құлағына шалынды.
Себебі сендер бізге қарсы наразыланып күңкілдейтіндей біз кім едік? —
Ал біз сонша кімбіз? Сендер бізге емес, Жаратқан Иеге наразылық білдіріп тұрсыңдар!» — деді.
Сонан кейін Мұса Һаронға: «Исраил халқының бүкіл қауымына былай де: Келіп, Жаратқан Иенің алдына тұрыңдар! Себебі сендердің наразылықтарың Оның құлағына жетті», — деді.
Һарон осыны исраилдіктердің бүкіл қауымына айтып жатқанда-ақ олар айдалаға қараса, міне, нұрлы бұлттың ішінен Жаратқан Иенің айбынды салтанаты көрінді.
«Мен исраилдіктердің наразы күңкілін естідім.
Ал ертеңгісін азанда айналаны шық басып жатты.
Мұса оларға түсіндіріп: «Бұл — Жаратқан Иенің сендерге жеуге берген наны.
Исраилдіктер солай істеп, біреуі көп, біреуі аз жинады.
Ал тегешпен өлшеген кезде көп жинаған кісіден артылған жоқ, аз жинаған мұқтаж да болған жоқ.
Мұса оларға: «Ешкім мұны ертеңге қалдырмасын!» — деп ескертті.
Бұл күні осы тағамды даладан таба алмайсыңдар.
Дегенмен жұрттың кейбіреулері жетінші күні нан қабыршықтарын жинамақ болып далаға шыққанда ештеңе таппады.
(Мұса оларға былай деп те ескертті:) «Сақ болыңдар, Жаратқан Ие сендерге демалыс күнін сыйлады.
Сондықтан Ол сендерді жұма күні тамақпен екі күнге бір-ақ қамтамасыз етеді.
Мұнан кейін халық жетінші күні демалатын болды.
Мұса халыққа қарап: «Мынау Жаратқан Иенің берген тапсырмасы: бір тегешті маннаға толтырып, келер ұрпақтарың үшін сақтап қойыңдар! Олар да Менің сендерді Мысырдан алып шыққанымда айдалада қоректенуге берген нанымды көрсін», — деді.
Содан ол Һаронға: «Бір құмыраны алып, ішіне сол бір тегеш маннаны құй.
Келер ұрпақтарға сақтау үшін құмыраны Жаратқан Иеге бағышталған орынға апарып қой», — деп тапсырды.
Олар қолданып жүрген тегеш мөлшері гомер деп аталатын.
Бір гомер — ефаның оннан бір бөлегі (яғни екі литр шамасы).
Осыдан кейін Исраил үрім-бұтағының қауымы Син атты елсіз даладан шығып, Жаратқан Иенің бұйрығымен көштерін әрі қарай жалғастырды.
Алайда халық шөлдегендіктен Мұсаға қарсы наразылық білдіруін қоймай: — Бізді Мысырдан неге алып шықтың? Өзімізді, балаларымызды, мал-жандарымызды шөлден қатыру үшін бе? — деп шағымданды.
Мұса Жаратқан Иеге қатты дауыстап сиынып: — Мына халықты не істесем екен? Олар мені таспен атқылап өлтірудің аз-ақ алдында тұр, — деді.
Жаратқан Ие Мұсаға тіл қатып: — Өзіңе Исраилдің рубасыларының бірнешеуін ертіп алып, жұртты бастап, Нілдің суын сабаған таяғыңды қолыңа ұстай жүр.
Мен Хориб тауындағы анау жартастың басында сенің қасыңда тұрамын.
Жартасты таяғыңмен соққанда ішінен халық ішетін су шықпақ, — деді.
Мұса Исраил халқының рубасыларының көзінше солай істегенде су аға жөнелді.
Бірақ Мұсаның қолдары талып қалды.
Осылайша Ешуа бастаған сарбаздар өткір жүзді семсерлерімен Амалек жасағын күйретті.
Содан кейін Жаратқан Ие Мұсаға былай деп бұйырды: «Мынаны естелік үшін кітапқа жазып қой да, Ешуаның құлағына құя бер: Мен аспан астынан Амалектің атын біржола өшіріп тастаймын!»
«Жаратқан Иенің тағына қарай қолдарымыз созылған еді.
Оның Амалекке қарсы жүргізетін соғысы ұрпақтан ұрпаққа жалғасатын болады», — деді.
Мұсаның қайын атасы, Мадиян еліндегі діни қызметкер Етор Құдайдың Мұса және оның халқы үшін істегендерінің бәрі туралы түгел естіп білді.
Мұса қайын атасының алдынан шығып, бас иіп тағзым етіп, бетінен сүйді.
Аман-саулық сұрасқаннан кейін олар шатыр ішіне кірді.
Мұса қайын атасына Жаратқан Иенің Исраилдің игілігі үшін перғауынға және мысырлықтарға істегендерінің бәрін айтып берді.
Енді мен нық білемін: Жаратқан Ие барлық тәңір атаулыдан ұлы! Олар Исраилге қарсы көтерілгенде Ол Өзінің құдіретінің басым екенін көрсетті», — деді.
Етор құрбандыққа мал шалып, бірқатарын Құдайға арнап түгелдей өртеп жіберді.
Һарон және Исраилдің күллі рубасылары да келіп, Мұсаның қайын атасымен Құдай алдында құрбандық асынан жеді.
Таң атқаннан кешке дейін оның алды босамады.
Мұсаның халық үшін істегендерінің бәрін көрген қайын атасы оған: — Сен халыққа не істеп жатырсың? Неліктен жалғыз өзің төрелік етіп отырсың, ал күллі жұрт таң атқаннан кешке дейін айналаңды босатпай жатыр? — деді.
Мұса оған: — Халық маған Құдайдың еркін білу үшін келеді.
Мен оларға Құдайдың ережелері мен заңдарын айтып, соларға сай дауларын шешіп беремін, — деп жауап қайтарды.
Ал қайын атасы: — Сенің бұлай істеуің жақсы емес.
Өзіңді де, жаныңдағы халқыңды да қажытасың.
Осы төрешілер бүкіл күрделі мәселелерді саған жолдап, ал жеңіл-желпілерін өздері шешіп отырсын.
Сонда олар міндетіңнің жүгін бірге көтерісіп, саған жеңілірек болады.
Егер осыны істесең және Құдай бұйыртса, сен міндетіңнің қиындығына төтеп беріп, бұл халық та аманшылықпен жөндеріне кетеді.
Ол бүкіл Исраил қауымынан қабілетті адамдарды таңдап, оларды мың, жүз, елу және он адамға басшылық етуге тағайындады.
Олар Синай тауына барып, оның қарсы алдындағы құла түзде шатырларын тікті.
Жаратқан Ие оған тау басынан былай деп тіл қатты: — Жақыптың әулеті — Исраил халқына мынаны жеткіз:
Сондықтан, егер айтқандарыма құлақ асып, Менің Келісімімді сақтап жүрсеңдер, барлық халықтардың ішінде сендер Менің ерекше құнды меншігім боласыңдар.
Сен Исраилдің үрім-бұтағына айтуға тиіс сөздерім осылар.
Таудан төмен түскен Мұса халықтың рубасыларын шақырып алып, өзіне Жаратқан Иенің тапсырған осы сөздерін жариялады.
Сонда бүкіл халық бірауыздан: — Жаратқан Иенің айтқандарының бәрін де орындаймыз! — деді.
Мұса халықтың жауабын Жаратқан Иеге жеткізу үшін тауға көтерілді.
Сонда Жаратқан Ие Мұсаға: — Тыңда, Мен саған қалың бұлтқа оранып келемін.
Мұса Жаратқан Иеге халықтың берген жауабын жеткізді.
Бәрі киім-кешектерін жуып тазартып,
бүрсігүнге дайын болсын! Сол күні Мен — Жаратқан Ие бүкіл халықтың көз алдында Синай тауына түсемін.
Сондайларға қол ұшы да тигізілмей, оларды таспен немесе садақпен атқылап өлтіру керек.
Ал кернейдің ұзақ үні естілгенде, халық таудың етегіне көтерілсін.
Мұса таудан төмен түсіп, халықты Тәңір Иеге бағышталып, күнә атаулыдан таза жүруге шақырды.
Олар киім-кешектерін жуып тазартты.
Әйелдеріңмен жақындаспаңдар», — деп ескертті.
Үшінші күні таң ата күн күркіреп, найзағай ойнап, таудың басын қалың бұлт басып, ғаламат қатты керней даусы естілді.
Мұса оларды Құдаймен кездестіру үшін қоныстарынан алып шығып, олар таудың етегіне барып тұрды.
Таудан балқыту пешінен шыққандай түтін шығып, бүкіл тау қатты шайқалып тұрды.
Мұса тіл қатып, Құдай оған қатты дауыспен жауап беріп жатты.
Ол көтеріліп барған соң,
Мұса төмен түсіп, халыққа осыларды жариялады.
Құдай Иеңнің атын орынсыз аузыңа алма! Жаратқан Ие Өзінің атын орынсыз қолданғандарды жазасыз қалдырмайды.
Демалыс күнін Тәңір Иеге бағыштауды есіңде сақтайтын бол!
Себебі алты күн ішінде Жаратқан Ие аспан, жер және теңізді әрі олардағы күллі нәрселерді жаратып, жетінші күні демалды.
Ата-анаңды сыйла! Құдайың Жаратқан Ие өзіңе табыстайтын елде ұзақ өмір сүруің үшін осылай істе.
Содан олар зәрелері ұша дірілдеп кетті.
Мұсадан: — Бізбен өзіңіз сөйлесіңіз, ал біз тыңдайтын боламыз.
Мұса халыққа: — Қорықпаңдар! Құдай сендерді (Өзінің араларыңда болуына) үйрету үшін осында келді.
Содан халық алыста қалып, ал Мұса Құдай тұрған қою қараңғылыққа қарай беттеді.
Сонда Жаратқан Ие Мұсаға былай деп бұйырды: — Исраилдің үрім-бұтағына мынаны айт: Көктен сендерге тіл қатқанымды өздерің көріп-естідіңдер.
Алтын-күмістен тәңір бейнелерін жасап алып, Менімен қатар қоймаңдар!
Ұсақ әрі мүйізді ірі қара малдарыңнан құрбандық шалып, кейбіреулерін құрбандық орнының үстінде тұтасымен өртеп Маған ұсыныңдар.
Сонда Мен қастарыңа келіп, өздеріңді жарылқаймын.
Сондай-ақ жалаңаш тәнің көрінбес үшін құрбандық орныма баспалдақпен көтерілме.
Егер қожайыны қызметшісіне әйел алып беріп, сол оған ұл-қыздарын туса, онда әйелі мен балалары қожайында қалып, қызметшінің жалғыз өзі ғана босатылсын.
Алайда қызметші: «Қожайынымды, әйелім мен балаларымды сүйемін, бостандық алмаймын», — десе,
қожайыны қызметшісін төрешілердің алдына алып барсын.
Сонда ол қожайынының өмірлік басыбайлы қызметшісі болып қалады.
Бірақ өзі уәдесінде тұрмағандықтан оны бөтен біреуге сатуға құқығы жоқ.
Егер оны ұлы үшін таңдаған болса, оған өз қызы іспетті қарасын.
Егер қожайыны осы үш нәрсемен қамтамасыз етпесе, қызметші әйел құны төленбей-ақ тегін босатылсын.
Бірақ егер амалын тауып зұлымдықпен кісі өлтірсе, оны (қашып, паналап барған) Менің құрбандық орнымнан шығарып алып, өлімге бұйырыңдар.
Ата-анасын ұратын өлтірілсін.
Кісі ұрлап, сатқан немесе оны өз қолында мәжбүрлеп ұстаушы өлтірілсін.
Ата-анасын қарғайтын өлтірілсін.
Адамдар төбелесіп, біреуі екіншісін таспен не жұдырықпен ұрып-соғып, сол өлмегенмен де төсек тартып жатып қалса,
Егер біреу не еркек не әйел болсын басыбайлы қызметшісін таяқпен ұрып, ол содан өліп қалса, онда қожайыны жазалансын.
Ал егер қызметшісі бір-екі күннен кейін орнынан тұрып кетсе, қожайыны жазаланбасын.
Ал әйелдің өзіне де зақым келтірілсе, онда мына аралықта ғана кек алынсын: жанға жан,
көзге көз, тіске тіс, қолға қол, аяққа аяқ беріліп,
күйік үшін күйдірілсін, жарақат үшін жарақатталсын, көгерген үшін көгертілсін.
Біреу басыбайлы қызметшісінің, не еркек, не қыз-әйел болсын, көзінен ұрып, жанарын зақымдаса, сол үшін оған бас бостандығын берсін.
Егер оны ұрып, тісін сындырса, сол үшін де бас бостандығын берсін.
Ал егер иесіне тек айып қана салынса, онда ол өз жаны үшін белгіленген құнды төлеп, аман қалсын.
Осы заңның күші не ұл баланы, не қыз баланы сүзіп өлтірген мүйізді ірі қараға да жүреді.
Егер мал басыбайлы қызметшіні сүзіп өлтірсе, оның қожайынына мал иесі отыз мысқал күміс төлеп, мал таспен атқыланып өлтірілсін.
Біреу шұңқыр не құдық қазып немесе аузын ашып, оны жаппай кетіп, соған біреудің мүйізді ірі қарасы не есегі құлап түсіп өлсе, онда
Біреу мүйізді ірі қара не ұсақ мал ұрлап, сойып алса немесе сатып жіберсе, ол айып ретінде бір ірі қара үшін бесеуін, бір ұсақ мал үшін төртеуін төлесін.
Біреу түнде бұзып кіріп жатқан ұрыға тап болып, оны ұрып өлтірсе, төгілген қан оның мойнына жүктелмейді.
Егер ештеңесі болмаса, онда соларды төлеу үшін өзі басыбайлы қызметшілікке сатылсын.
Егер ұрланған малдар, не мүйізді ірі қара, не есек, не қой-ешкі болсын, оның қолынан тірідей табылса, онда ол ұрлағандарын екі есе етіп қайтарып берсін.
Біреу егістігінде не жүзімдігінде малдарын бағып, олардың басқа біреудің егістігінде емін-еркін жайылуына жол берсе, онда ол өз егістігінің не жүзімдігінің өнімінің ең жақсысынан айып төлесін.
Олар Құдай алдында кімді кінәлі деп тапса, сол жақынына екі есе етіп қайтарсын.
Біреу жақынына есегін, мүйізді ірі қарасын, қой-ешкісін не басқа бір малын баға тұруға беріп, сол өліп немесе жарақаттанып қалса, яки біреу айдап кетіп, бұл жайтты ешкім көрмеген болса,
Алайда мал қорадан ұрланса, иесіне құны төленсін.
Біреу жақынының малын пайдалана тұруға сұрап алып, иесі жоқ кезде мал жарақаттанып не өліп қалса, оны алған адам құнын төлесін.
Ал әкесі оған қызын ұзатуға келіспесе, онда айыпкер қалыңмал мөлшерінде күміс ақша төлесін.
Сиқыршыларды тірі қалдырмаңдар!
Малмен жақындасатын әркім өлтірілсін!
Жалғыз Жаратқан Иеден басқа тәңірлерге құрбандық шалған әркім түп-тамырымен құртылсын!
Жат жұрттық келімсектерге қысым көрсетіп, зорлық-зомбылық жасамаңдар! Өздерің де Мысырда жат жұрттық болып тұрдыңдар ғой.
Жесірлер мен жетімдерге жәбір көрсетпеңдер!
Араларыңдағы халқымның мұқтаждықтағы біреуіне қарызға ақша берсең, пайдакүнем болып, бергенің үшін өсім ақша талап етпе!
Сонымен Құдайды қорлама! Халқыңның басшысына балағат сөз айтпа!
Қамбаларың мен күбілеріңе жинаған өнімдеріңнің алғашқыларын Маған ұсынуға сараң болмаңдар.
Сонда сендер Маған бағышталған қасиетті боласыңдар.
Далада таланған хайуанның етін жемей, итке тастаңдар!
Құр лақап таратпа! Жалған куәгер болып әділетсіз адамға қол ұшын берме!
Көпшілікке еріп те зұлымдық жасама! Даулы мәселеге куәлік келтіргенде көпшіліктің ықпалымен шындықты бұрмалама!
Кедейдің де қисық ісін дауда қолдама!
Араларыңдағы мұқтаж адамның даулы мәселесін теріс шешпе!
Әділетсіз айыптаудан аулақ жүр; кінәсізді әрі әділді өлімге бұйырма! Мен зұлымдық жасағанды ақтамаймын.
Пара алма! Себебі пара көрегеннің көзін соқыр қылады, әрі әділдің сөзін бұрмалайды.
Жат жұрттық адамға зорлық-зомбылық жасамаңдар! Жат жұрттық көңіл күйін жақсы ұғасыңдар, өйткені өздерің Мысыр елінде жат жұрттық болып тұрдыңдар емес пе?!
Алты жыл бойы жеріңе егін егіп, өнімін жина,
ал жетінші жылы оны өңдемей, тынықтыр! Халқыңның мұқтаждары содан шыққан өніммен күндерін көріп, одан қалғандарымен даланың аң-құстары қоректенсін.
Жүзімдігіңмен және зәйтүн бақтарыңмен де солай істе.
Алты күн жұмысыңды істеп, жетінші күні демал! Сонда өгізің мен есегің тынығып, қызметшілерің де, жат жұрттық адамдарың да демалсын.
Өздеріңе айтқандарымның бәрін де орындаңдар! Басқа тәңірлерге сиынбаңдар, олардың аттары ауыздарыңнан еш шықпасын!
Маған арнап жылына үш мейрам өткізіңдер:
Далаға еккендеріңнің бастапқы өнімдерін жинағанда Алғашқы өнім мейрамын тойлаңдар! (Ауылшаруашылық) жылының аяғында, яғни сендер егістіктерің мен бау-бақшаларыңда өнім жинайтын мезгілдеріңде, Сабантой мейрамын өткізіңдер!
Барлық ер адамдарың жылына үш рет Жаратушы Тәңір Иенің алдына келуге тиіс.
Маған арналған құрбандықтың қанын ашытқымен дайындалған тамаққа құйып ұсынбаңдар! Мейрамға шалынған құрбандықтың майы таң атқанша қалып қоймасын!
Жерлеріңнен алғаш шыққан өнімдердің ең жақсыларын Құдайларың Жаратқан Иенің киелі үйіне алып келіңдер! Лақтың етін енесінің сүтіне пісірмеңдер!
Мен сендерді жолда қорғап, Өзім дайындаған жерге алып баратын періштені алдарыңнан жіберіп отырмын.
Ал егер оның тілін алып, Менің айтқандарымның бәрін орындасаңдар, онда Мен жауларыңның жауы болып, сендерге қарсы шыққандарға қарсы шығамын.
Менің періштем алдарыңнан жүріп отырып, сендерді аморлықтар, хеттіктер, перездіктер, қанахандықтар, хевтіктер және ебустіктердің қоныстанған жеріне алып барады, ал Мен соларды құртамын.
Олардың тәңірлеріне табынбаңдар, әрі істегендеріне еліктемеңдер! Қайта, олардың тәңір мүсіндерін талқандап, тас бағаналарын қиратыңдар.
Құдайларың Жаратқан Иеге қызмет етіңдер, сонда Ол нан-суларыңды жарылқап, мынадай уәде береді: Мен араларыңнан ауру-сырқау атаулыны қуамын.
Елдеріңде не түсік тастайтын, не құрсақ көтермейтін әйел заты әрі аналық мал болмайды.
Мен сендерге толық мерзімді өмір сыйлаймын.
(Уәделі елге бет алған жолдарыңда) Мен алдарыңнан үрей тудырып, сендер тап болған әрбір халықты әбігерге түсіріп, барлық жауларыңды кері қашуға мәжбүрлеймін.
Мен алдарыңнан хевтіктер, қанахандықтар және хеттіктердің зәрелерін ұшыратын қорқынышты жіберіп, оларды қуып шығамын.
Алайда жер елсіз қалып, далада сендерге зиян келтіретін аң-құстар көбейіп кетпес үшін Мен сол тайпаларды бір-ақ жылда қуып шықпаймын.
Сендер өсіп-өніп, сол елді иемденіп алғанша оларды алдарыңнан біртіндеп қуып шығып отырамын.
Сол жердің тұрғындарының билігін саған беремін, оларды қуып шығатын боласың.
Солармен де, олардың табынатын тәңірлерімен де ымыраласпаңдар!
Кейін Жаратқан Ие Мұсаға былай деп те бұйырды: «Һаронды, (оның ұлдары) Надаб пен Әбиһуді және Исраилдің жетпіс рубасын ертіп тауға көтеріліп, Маған алысырақтан бас ұра тағзым етіңдер.
Ертеңгісін ол ерте тұрып, таудың етегінде құрбандық орнын тұрғызып, Исраилдің он екі руының белгісі ретінде он екі тас бағананы орнатты.
Олар тағы бірсыпыра жас бұқаларды ризашылық құрбандығына шалды.
Мұса солардың қанының жартысын тостағандарға құйып, жартысын құрбандық орнының үстіне бүркіп шашты.
Содан кейін ол Келісім кітабын алып, халыққа дауыстап оқып берді.
Содан Мұса қанды алып, оны халыққа бүркіп тұрып: — Бұл — Жаратқан Иенің осы айтылған сөздердің бәрі бойынша өздеріңмен жасаған Келісімін бекітетін қан, — деді.
Мұса мен Һарон, Надаб пен Әбиһу және Исраилдің жетпіс рубасысы жоғары көтеріліп,
Исраилдің сиынатын Құдайының аянын көрді.
Оның табанының асты аспандай мөлдір, жарқылдаған саф көк асыл тас төселген алаңға ұқсады.
Құдай Исраилдің үрім-бұтағынан таңдаған басшыларына қарсы қол көтерген жоқ.
Олар Құдайдың аянын көріп, Оның алдында тамақ ішті.
Сонда Мұса көмекшісі Ешуамен бірге тауға көтерілді.
Ол рубасыларға: «Біз қайтып келгенше осы жерде қалыңдар.
Һарон мен Һұр сендермен бірге болады.
Мұса көтеріліп бара жатқанда тауды (бағаналы) бұлт басып,
Жаратқан Иенің нұрлы салтанаты Синай тауына орнады.
Бұлт тауды алты күн бойы жауып тұрды.
Жетінші күні Жаратқан Ие бұлттың ортасынан Мұсаға тіл қатты.
Исраилдің үрім-бұтағының көздеріне Жаратқан Иенің нұрлы салтанаты таудың басында бәрін жалмап қоятын от іспетті көрінді.
— Исраилдің үрім-бұтағына былай де: Олар Маған сый-тартулар бағыштап ұсынсын.
Олардан қабылдайтындарың мыналар болсын: алтын, күміс, қола,
қызыл түске боялған қошқар терілері, борсық терілері, аққараған ағашы,
Мен халық арасында сол жерде тұратын боламын.
Бәрін де Мен саған көрсететін киелі шатыр мен ондағы бұйымдардың үлгісіне дәлме-дәл сай етіп жасаңдар!
Аққараған ағашынан сандық жасат.
Ұзындығы екі жарым, ал ені мен биіктігі бір жарым шынтақтан болсын.
Іші-сырты саф алтынмен қапталып, жоғарғы ернеуі айналдыра алтынмен әшекейленіп жиектелсін.
Мұнан кейін аққарағаннан сырықтар жасатып, алтынмен қаптат.
Сандықты көтеріп алып жүру үшін сырықтар оның екі бүйіріндегі шығыршықтардан өткізілсін.
Мен өзіңе беретін Келісім жайлы айғақтарды осы сандықтың ішіне салып қой.
Сандықтың қақпағын да саф алтыннан жасат.
Мен өзіңе беретін Келісім жайлы айғақтарды сандыққа сал да, үстін қақпақпен жауып қой.
Сол жерден, Келісім сандығы қақпағының үстіндегі екі керуб мүсіндерінің ортасынан Мен саған тіл қатып, Исраилдің үрім-бұтағына сен арқылы бұйыратын ережелерімнің бәрін тапсырамын.
Үстел саф алтынмен қапталып, жақтауы айналдыра алтынмен қапталсын.
Төрт алтын шығыршық құйдырып жасатып, оларды үстелдің аяқтары орнатылған төрт бұрышына бекіттір.
Саф алтыннан шам қойғыш та жасат.
Оның тұғыры мен діңгегі, мүсінделген тармақтары, гүл тостағаншалары, қауыздары және бүршіктері түгел біртұтас алтыннан балғамен соғылып жасалсын.
Тармақтарымен, бүршіктерімен бірге шам қойғыш түгелдей біртұтас саф алтыннан балғамен соғылып жасалсын.
Оның білте түзеткіштері мен табақшаларын да саф алтыннан жасат.
Шам қойғыш пен қажетті құрал-жабдықтары үшін бір ат басындай саф алтын жұмсалсын.
Киелі шатыр үшін он жабын жасат.
Олар жіңішке зығыр және қою күлгін, күрең қызыл, ал қызыл түсті жүн жіптерден тоқылып, бетіне керубтердің бейнелері шебер кестеленсін.
Барлық жабындардың көлемі бірдей болсын: ұзындығы жиырма сегіз, ені төрт шынтақтан.
Жабындарды бес-бестен қатарластыра біріктіріп тіккіз.
Осылай біріктірілген екі жапқышты бір-біріне қосу үшін әрқайсысының бір жақ шетіне қою күлгін жіптен баулық сияқты елу ілгек дайындатып бекіттір.
Екі жапқыштың жиегіндегі елу-елуден жасалған ілгектер бірдей қашықтықта бір-біріне тұспа-тұс келсін.
Алтыннан елу ілмек шығыршық жасатып, солармен жапқыштың екі жартысын біріктірт.
Осылайша киелі шатыр біртұтас жапқышпен жабылатын болады.
Барлық он бір жабынның көлемі бірдей болсын: ұзындығы отыз, ені төрт шынтақтан.
Бес жабынды бір бөлек, келесі алты жабынды бір бөлек қатарластыра біріктіріп тіккіз.
Осылай біріктірілген екі жапқышты бір-біріне қосу үшін бір жақ шетіне баулық сияқты елу ілгектен дайындатып бекіттір.
Қоладан елу ілмек шығыршық жасатып, ілгектерді солармен бекітіп, шатырдың төбесін осы біртұтас жапқышпен жапқыз.
Оның үстінен жабуға борсық терілерінен тағы бір жабын дайындат.
Шатыр үшін аққарағаннан қырлы бөренелер жасат, олар қабырғалары ретінде тік тұрмақ.
Бөренелердің ұзындығы он, ені бір жарым шынтақтан болсын.
Әрқайсысының табанында қатар тұрған екі төлкеден болсын.
Күллі бөренелерді осылай жасат.
Ал шатырдың батысқа қараған артқы қабырғасы үшін алты бөрене
және оның бұрыштары үшін тағы екі бөренеден жасат.
Сол бұрыштардағы бөренелер төменнен жоғарыға дейін жұпталып, бір шығыршығы бар жоғарғы жақта біріктірілсін.
Оларға арнап әрбіреуіне екі-екіден он алты күміс таған дайындат.
Киелі шатырдың оңтүстік, солтүстік және батыс қабырғалары үшін аққарағаннан көлденең бес сырықтан жасат.
Бөренелерді, сырықтарды және бұларды өткізетін шығыршықтарды алтынмен қаптат.
Киелі шатырды өзіңе осы тау басында көрсетілген үлгіге сай дайындап тұрғыз!
Шымылдықтың сырт жағына (яғни қасиетті бөлмеге) үстелді, оған қарама-қарсы, киелі шатырдың оңтүстігіне қаратып, шам қойғышты орналастырт.
Ал үстел солтүстік жақта тұрсын.
Киелі шатырдың кіреберісіне арнап қою күлгін, күрең қызыл, ал қызыл жүн және жіңішке иірілген зығыр жіптерден шымылдық тоқыт.
Оны іліп қою үшін аққарағаннан бес бағана жасатып, алтынмен қаптатып, оларға алтын ілгіштер орнатқыз.
Ол төрт бұрышты, ұзындығы мен ені бес, биіктігі үш шынтақтан болсын.
Үстелдің мына құрал-саймандарының бәрін қоладан жасат: күлсалғыштар мен қалақтар, (қан бүркуге арналған) тостағандар, шанышқылар және шоқ салатын табалар.
Отқа арналған торды да қоладан жасат.
Торды үстелдің төрт қабырғасының ортасына дейін жететіндей етіп, ішкі жағынан, астынан орналастырт.
Үстелге арнап аққарағаннан қоламен қапталған сырықтар жасат.
Киелі шатырдың ауласын жасат: оның оңтүстік және солтүстік жақтарының ұзындығы жүз шынтақтан болсын.
Жиырма қола тағанға орнатылған жиырма бағана және сол бағаналарды байланыстыратын күміс ілгіштері мен сырықтарын жасат.
Ауланың батыс жағының ұзындығы елу шынтақ болып, оның перделері он тағанға орнатылған он бағанаға ілініп қойылсын.
Ауланың кіреберісі орналасқан шығыс жағы да елу шынтақ болсын.
Кіреберістің екі жағындағы перделердің ұзындығы он бес шынтақтан болып, әрқайсысы үш тағанға орнатылған үш бағанаға ілінсін.
Пердені іліп қою үшін төрт тағанға орнатылған төрт бағана дайындат.
Ауланы қоршап тұрған барлық бағаналар бір-бірімен күміс сырықтармен байланыстырылсын.
Олар жіңішке зығыр жіптен тоқылсын.
Қадір-құрмет пен сән-салтанат көрсету үшін ағаң Һаронға арнайы киімдер тіккіз.
Һаронның Менің қызметіме бағышталып тағайындалу рәсімі кезінде киетін сол киімдерін дайындау жайында Өзім ерекше дарынға кенелткен барлық парасатты адамдарға нұсқау бер.
Сол үшін алтын талшықтар, әрі қою күлгін, күрең қызыл, ал қызыл жүн және жіңішке зығыр жіптер қолданылсын.
Шеберлер жеңсіз сырт киімді алтын талшықтардан әрі қою күлгін, күрең қызыл, ал қызыл жүн және жіңішке зығыр жіптерден кестелеп тоқып дайындасын.
Сырт киімнің алдыңғы, артқы бөліктерінің жоғарғы жақтарын бір-бірімен байланыстырып тұратын екі иық жапсырмасы болсын.
Сырт киімді байлап тұратын белбеу де дәл сол сияқты алтын талшықтармен әрі қою күлгін, күрең қызыл, ал қызыл жүн және жіңішке зығыр жіптерден кестеленіп тоқылсын.
Екі оникс тасын алып, олардың бетіне Исраилдің он екі ұлының аттарын
туу реттеріне сай, алтауын бір тасқа, қалған алтауын келесісіне ойып жаздырт.
сырт киімнің иық жапсырмаларына бекіттір.
Ол да жеңсіз сырт киім сияқты алтын талшықтардан әрі қою күлгін, күрең қызыл, ал қызыл жүн және жіңішке зығыр жіптерден кестеленіп тоқылсын.
Қалта ені мен көлденеңі бір қарыстан төрт бұрышты екі қабат етіп дайындалсын.
Оған асыл тастар төрт қатарға тізіле қадалсын: бірінші қатарға рубин, топаз, изумруд,
екіншісіне лағыл, сапфир, алмас,
үшіншісіне жақұт, жүзақ, аметист,
ал төртінші қатарға зүбәржат, оникс, яспис тастарын алтын жиектемелерге безендіріп қондырғыз.
Асыл тастардың саны он екі болсын, Исраилдің әрбір ұлы үшін бір тастан.
Кеуде қалта үшін саф алтын талшықтардан арқан тәрізді ширатып екі шынжыр бау өргізгеннен кейін
екі алтын шығыршық жасатып, оларды қалтаның жоғарғы екі бұрышына бекіттір.
Өрілген екі алтын шынжыр бау қалтаның жоғарғы екі бұрышындағы алтын шығыршықтардан өткізілсін.
Екі баудың қалған ұштары екі жиектемеге бекітілсін, сонда олар иық жапсырмаларымен алдыңғы жақтан байланысады.
Тағы екі алтын шығыршық жасатып, оларды қалтаның төменгі екі бұрышына оның сырт киімге қараған астыңғы жағынан бекіттір.
Осындай басқа да екі алтын шығыршық жасат.
Сонда кеуде қалта өз орнынан қозғалмай, белбеудің үстіңгі жағында берік тұратын болады.
Жеңсіз сырт киімнің ішінен киетін бір түсті қою күлгін сырт көйлек дайындат:
Ол Жаратқан Иенің алдына барып, киелі орынға кіріп-шыққан кезде өліп қалмауы үшін қоңыраушалардың сыңғыры естілуі қажет.
Саф алтыннан кішкене тақташа жасатып, бетіне «Жаратқан Иеге бағышталған» деп мөр жасайтын зергер мәнерімен ойып жаздырт.
Алтын тақташаны қою күлгін баумен алдыңғы жағынан сәлдеге бекіттір.
Сәлде бәтестен, ұзын көйлек бедерлі бәтестен тігіліп, жалпақ белбеу кестеленіп тоқылсын.
Қадір-құрмет пен сән-салтанат көрсету үшін Һаронның ұлдарына да ұзын көйлек, белбеу мен бас киімнен дайындат.
Тәндерін белінен тізесіне дейін жабу үшін бәтес шалбар дайындат.
Һаронды және оның ұлдарын Менің қызметіме бағыштау үшін мыналарды орындауға тиіссің: Еш мінсіз бір жас бұқа мен екі қошқарды дайындап қойғыз.
бәрін бір себетке салдырт.
Бұқа мен екі қошқарды және себеттегі нандарды Маған алып келіп ұсын.
Һарон мен ұлдарын Менімен кездесетін шатырдың кіреберісіне алып келіп, оларды тазару рәсімінен өткіз.
Арнайы майды алып, оның басына құйып жақ.
Бұдан кейін бұқаны кездесу шатырының кіреберісінің жанында, Жаратқан Иенің алдында құрбандыққа шалып,
оның біразырақ қанын саусағыңмен құрбандық үстелінің мүйіз тәрізді шошақтарына жағып, қалған қанның бәрін үстелдің түбіне төк.
Мұнан кейін екі қошқардың бірін алдырт, Һарон мен ұлдары оның басына қолдарын қойсын.
Осы түгелдей өртелген құрбандық — Жаратқан Иеге өртелу арқылы ұсынылған хош иісті де ұнамды тарту.
Жаратқан Иеге ұсынылған себеттен бір дөңгелек нан, май жағылған құймақ және май қосылған бір пәтір нанды ал.
Содан кейін осы тартулардың бәрін олардың қолдарынан алып, құрбандық үстелінің үстінде түгелдей өртелген құрбандыққа қоса өртеп жібер.
Бұл — Жаратқан Иеге өртеу арқылы ұсынылған, хош иісті де ұнамды тарту.
Һаронның қызметіне тағайындалуына арнап шалынған қошқардың төсін алып кел де, оны Жаратқан Иенің алдында әрі-бері тербеп ұсын.
Сол құрбандық қошқарының Һарон мен ұлдарына арналған үлестерін өздеріне табыста: жоғары көтеріліп, Тәңір Иеге ұсынылған оң жақ сан етін және тербетіліп ұсынылған төс етін.
Һаронның арнайы киімдері өзінен кейін келер ұрпақтарына аманатталсын, сонда олар соларды киіп, Құдайға бағышталып, қызметтеріне тағайындала алады:
Һаронның ізбасары болып киелі орында қызмет ететін ұрпағы сол киімдерді жеті күн бойы кездесу шатырына кіргенде киюге тиіс.
Һаронның қызметіне тағайындалу рәсіміне байланысты шалынған қошқардың төсі мен қол етін алып, арнайы орында асып пісірт.
Һарон мен оның ұлдары қошқардың осы етін және себеттегі нандарды кездесу шатырының кіреберісінің алдында жесін.
Өйткені сол тағамдар Тәңір Иеге арналған.
Құрбандық үстелін күнәнің арамдығынан тазарту үшін оның үстінде күнәнің құнын өтеуге шалынған құрбандықтарды өртеп жіберіп, үстелге арнайы май жағып, оны Тәңір Иеге бағышта.
Сонда құрбандық үстелі Тәңір Иеге түгелдей бағышталып, ерекше киелі болады.
Тұрақты түрде күн сайын құрбандық үстелінің үстінде өртеліп ұсынылатындар мыналар: бір жастағы екі тоқты;
біреуі таңертең, екіншісі кешке шалынып, өртеліп ұсынылсын.
Бірінші тоқтыға қоса үш қадақ сығып алынған таза зәйтүн майымен араластырылған таңдаулы бидай ұнынан бір пұттың оннан бір бөлігін алып, өртеп жібер.
Олар Жаратқан Иеге өртелу арқылы ұсынылған, хош иісті де ұнамды сый-тартулар болмақ.
Мен Исраил халқымен де осында кездесіп, бұл жерді ұлы салтанатыммен Өзіме бағыштап киелі етемін.
Осылайша Мен кездесу шатыры мен құрбандық үстелін де, Һарон мен ұлдарын да Өзіме қызмет етуге бағыштап,
Исраилдің үрім-бұтағының арасында тұрып, олардың Құдайы боламын.
Үстелдің бетін, бүкіл жақтаулары мен шошақтарын да саф алтынмен қаптатып, бетін айналдыра алтын ернеумен жиектет.
Ернеудің астына, үстелдің қарама-қарсы екі жағына екі-екіден алтын шығыршықтар орнат.
Сырықтар аққарағаннан жасалып, алтынмен қапталсын.
Үстелді Келісім сандығының және оның үстіндегі қақпақтың қарсы алдындағы шымылдықтың алдына қойғыз.
Бұл — келер ұрпақтарыңның да Жаратқан Ие алдында тұрақты орындайтын түтету рәсімі.
Бұл рәсімді келешек ұрпақтарың да жыл сайын орындауға тиіс.
Себебі түтету үстелі Жаратқан Иеге толықтай бағышталған, ерекше киелі.
— Исраилдің ер адамдарын түгендеп санап жатқан кезде санаққа кірген әркім өз өмірі үшін Жаратқан Иеге жан басы салығын төлесін.
Жасы жиырмаға толған не одан асқан әрбір ер адам Жаратқан Иеге осындай сый-тарту ұсынуға тиіс.
Жан басы үшін Жаратқан Иеге арнап төленетін осы төлем бай үшін жарты мысқалдан артық болмасын, кедей үшін одан кем де болмасын.
Исраилдің ер адамдарынан жан басы салығын қабылдап, кездесу шатырының қажетіне жарат.
— Жуыну рәсімі үшін қоладан қазан жасатып, қола тұғырға орнатқыз.
Қазанды кездесу шатыры мен құрбандық үстелінің екі ортасына қойып, ішін суға толтырт.
Осы сумен Һарон мен ұлдары аяқ-қолдарын жуып тазартсын.
Олар кездесу шатырына кіргенде немесе құрбандық үстелінің жанына жақындап, Жаратқан Иеге арналған тартуларды өртеп ұсыну қызметін атқарғанда өліп қалмаулары үшін, алдымен осы тазару рәсімін орындасын!
Жаратқан Ие Мұсаға тағы да тіл қатып былай деді:
Бұларға дәмқабық ағашының кептірілген гүлдерінен бес жүз мысқал да қос.
Және он бес қадақ зәйтүн майын да ал.
Осы қоспаны кездесу шатыры мен Келісім сандығына,
үстел мен оған қатысты ыдыстарға, шам қойғыш пен оған қажетті бұйымдарға, түтету үстеліне,
құрбандық өртелетін үстел мен оның құрал-саймандарына және жуынатын қазан мен тұғырына май жағу рәсімін жасағанда қолдан.
Солай етіп осы аталғандарды Маған түгелдей бағышта, олар ерекше киелі болады.
Осы хош иісті заттардың әрбіреуінен бірдей мөлшерде ал.
Түтету қоспасының біразын ұнтақтап, кездесу шатырының ішіне, Мен өзіңмен кездесіп, Саған сөзімді арнайтын орынға, яғни Келісім сандығының қарсы алдына, қой.
Кімде-кім өзі үшін түтетуге осындай қоспаны жасаса, сол халқының арасынан аластатылуға тиіс.
— Біліп ал: Мен Яһуда руынан шыққан Һұрдың немересі, Ұри ұлы Беселиелді арнайы таңдап алдым.
Оны Құдай Рухына кенелтіп, оған ақыл-парасат пен қабілет дарытып, барлық өнерден хабардар етіп қойдым.
Оған алтын, күміс, қола бұйымдарға көркем өрнектер жасауға,
асыл тастарды қашап өңдеп, жиектемеге қондыруға, ағаш кесіп, жонып, оюлап әшекейлеуге және кез келген көркем өнер жұмысын істеуге қабілет бердім.
Мынаны да біліп ал: Мен оған Дан руынан шыққан Ахисамах ұлы Аһолияпты көмекші етіп тағайындап отырмын.
Кездесу шатырын, Келісім сандығын және оның үстіндегі қақпағын әрі киелі шатырдың барлық басқа бұйымдарын;
шалынған құрбандықтар өртеліп ұсынылатын үстелді және оған керекті құрал-саймандарды, тазару рәсіміне арналған қазан мен оның тұғырын;
Ол арқылы Менің сендерді жалғыз Өзіме бағыштап қасиетті еткен Жаратқан Ие екенімді білетін боласыңдар.
Сонымен демалыс күнін сақтаңдар, ол сендер үшін қасиетті күн.
Аптасына алты күн бойы жұмыс істеулеріңе болады, ал жетінші күн — Жаратқан Иеге бағышталған демалыс, сол күні тынығыңдар! Кімде-кім жетінші күні жұмыс істейтін болса, сол өлтірілуге тиіс.
Бұл мәңгі бақи Менімен Исраил халқы арасында жасалған Келісімнің белгісі болмақ! Себебі Жаратқан Ие алты күн ішінде аспан мен жерді жаратып, жетінші күні демалып тынықты.
Ал Мұсаның таудың басынан ұзақ уақыт бойы төмен түспегенін көрген халық Һаронның қасына жиналып: — Кәне, бізге алдымызда жүріп отыратын тәңір мүсіндерін жасап беріңіз! Себебі бізді Мысыр жерінен бастап алып шыққан анау Мұса болса, оған не болғанын білмейміз, — деді.
Һарон оларға: — Ендеше әйелдерің мен ұл-қыздарыңның құлақтарындағы алтын сырғаларын шешіп алып, маған әкеліп беріңдер, — деп жауап қайырды.
Һарон сырғаларды қолдарынан қабыл алып, балқытып, құралмен қағып, жас бұқа мүсінін жасады.
Сонда халық: — Әй, Исраил, сені Мысыр елінен бастап алып шыққан тәңірің — осы! — десті.
Олар келесі күні ерте тұрып, құрбандық шалып, өртеп жіберді.
Сонда Жаратқан Ие Мұсаға былай деп бұйырды: — Тезірек төмен түс! Сен Мысырдан бастап алып шыққан халқың азғындыққа салынды!
Соған иіліп құлшылық етіп, құрбандық шалып, «Әй, Исраил, сені Мысыр елінен бастап алып шыққан тәңірің — осы!» десті.
Жаратқан Ие Мұсаға тағы былай деді: — Мен бұл халықты назарымда ұстап келемін, оның тоң мойын қыңыр екеніне көзім жетті.
Бірақ Мұса Құдай Иесіне жалбарынып былай деді: — Уа, Жаратқан Ие! Өзің Мысырдан ұлы күшпен, құдіретті қолыңмен бастап алып шыққан халқыңа қарсы неге қаһарың лаулайды?
Сонда Жаратқан Ие халқына апат жіберемін деген ниетінен бас тартты.
Тас тақташаларды жасау да, беттеріндегі сөздерді ойып жазу да Құдайдың ісі болатын.
Ал Мұса: «Бұл жеңістің қуанышты үні емес, жеңілістің зарлайтын үні де емес.
Бұдан кейін исраилдіктердің жасап алған жас бұқа мүсінін алып, отқа салып құртты.
Һаронға қарап: — Осыншама зор күнәға батыратындай мына халық саған не істеді? — деген сұрақ қойды.
Һарон: — Қаһарыңызды лаулата көрмеңіз, мырзам.
Бұл халықтың жамандыққа бейім екенін өзіңіз білесіз ғой.
Олар маған былай деді: «Бізге алдымызда жүріп отыратын Тәңір мүсінін жасап беріңіз! Себебі бізді Мысыр жерінен бастап алып шыққан анау Мұса болса, оған не болғанын білмейміз».
Мұса халықтың жүгенсіз кетіп, Һаронның да олардың шектен шығуларына жол беріп, жауларына таба болғандарына көзі жетті.
Сонда оның қасына Леуі руының барлық ер адамдары жиналды.
Мұса оларға: — Исраилдің Құдайы Жаратқан Ие мынаны айтады: әрқайсың семсерлеріңді белдеріңе байлап алып, қонысты бір қақпасынан екінші қақпасына дейін әрі-бері аралай жүре, (күнәға батқан) бауырларың, дос-жарандарың мен көршілеріңнің көзін құртыңдар! — деді.
Леуіліктер оның айтқандарын орындап, сол күні халықтың үш мыңдайы өлім құшты.
Мүмкін, сендердің жасаған күнәларың үшін Оның кешірімін ала алармын, — деді.
Сонымен Мұса Жаратқан Иенің алдына қайтып барып: — О, Ием, бұл халық зор күнәға батып, алтыннан тәңір мүсінін жасап алыпты.
Дегенмен олардың күнәсін кешіре гөр.
Ал Жаратқан Ие Мұсаға: — Бұл кітабымнан Менің алдымда күнә жасағандардың (есімдерін) сызып тастаймын.
Міне, періштем алдыңда жүріп отырмақ.
Менің соттайтын күнім жеткенде оларды бұл күнәлары үшін жазалайтын боламын, — деп жауап берді.
Кейінірек Жаратқан Ие халықты Һарон жасаған жас бұқа мүсініне табынғандарына бола індет жіберіп жазалады.
Жаратқан Ие Мұсаға тағы да тіл қатып, былай деп бұйырды: «Өзің және Мысырдан бастап алып шыққан халқың бұл жерді тастап, әрі қарай жүріңдер! Мен «өз ұрпақтарыңа табыстаймын» деп Ыбырайым, Ысқақ, Жақыпқа уәде еткен елге көшіп барыңдар.
Сенің алдыңда жүріп отыратын періштені жіберемін, әрі қанахандықтар, аморлықтар, хеттіктер, перездіктер, хевтіктер және ебустіктерді сол елден қуып шығамын.
Періштем сендерді ағы мен балы ағыл-тегіл сол жерге бастап алып барады.
Себебі Жаратқан Ие Мұсаға былай деп бұйырған болатын: «Исраилдіктерге мынаны айт: Сендер тоң мойын қыңыр халықсыңдар.
Сондықтан исраилдіктер Хориб тауында әшекейлерін шешіп тастап, енді қайтып тақпайтын болды.
Жаратқан Иенің еркін сұрап білгісі келген әркім қоныстан шығып, осы шатырға баратын.
Мұса кездесу шатырына беттеген сайын, бүкіл халық үйлерінің есіктерінің алдынан ол шатырға кіріп кеткенге дейін артынан қарап тұратын.
Мұса шатырға кіргенде, бұлт бағанасы төмен түсіп, шатыр алдына орналасатын.
Жаратқан Ие Мұсамен адамның жақын досымен бетпе-бет сөйлескеніндей сөйлесетін.
Мұса кейінірек ел қонысына қайтып оралатын, ал оның жас көмекшісі Нұн ұлы Ешуа кездесу шатырының қасынан кетпейтін.
Бірде Мұса Жаратқан Иеге жалбарына тіл қатып: — Я, Ием, Сен маған: «Халықты сол елге өрлетіп бастап алып жүр» деп келесің.
Сонда мен Өзіңмен тығыз байланыста тұрамын, келешекте де Сенің рақымың маған түсетін болады.
Мен қалаған адамыма рақымды боламын, таңдап алғаныма мейірімімді шашамын.
Бірақ бет-жүзімді көруіңе болмайды, өйткені оны көрген пенде тірі қалмайды.
Менің нұрлы салтанатым жаныңнан өтіп бара жатқан кезде сені жартастың жарығына тұрғызып, Өзім қасыңнан өтіп кеткенше алақаныммен көлегейлеймін.
Ал бет-жүзімді ешкімнің көруіне болмайды.
Олардың беттеріне алғашқы тақташаларда жазылған сөздерді жазып қоймақпын.
Ертеңгісін дайын бол, Синай тауына көтеріліп, таудың басында Менің алдымда тұр!
Құдай әрдайым сөзінде тұрады;
Ол берік мейірімін мыңдағандарға танытады, Өзіне қарсы шығып теріс қылықтарды Жасаған күнәкарды да кешіруге дайын тұрады, Ал (қасарысқанды) жазасыз қалдырмайды, Аталарының теріс қылықтары үшін Жазалайды балалары мен немерелерін, Тіпті шөберелері мен шөпшектерін».
Бұған Жаратқан Ие былай деді: — Міне, Мен сендермен Келісім жасамақпын: халқыңның көз алдында бұған дейін жер бетінде ешбір ұлттың арасында болып көрмеген кереметтерді жүзеге асырмақпын.
Сол елге кіргенде оның тұрғындарымен қандай да бір келісім жасаудан сақтаныңдар! Олай етпесеңдер, олар сендерді күнәға батыратын тұзақ болады.
Менен, Жаратқан Иеден, басқа ешбір тәңірге құлшылық етпеңдер! Себебі бір атағым «Қызғаныш».
Ұлдарыңа олардың қыздарын алып бермеңдер! Әйтпесе сол келіндерің шынайы Құдайға опасыздық жасап өздерінің жалған тәңірлеріне құлшылық еткенде, сендердің ұлдарыңа да солай істетпек.
Тәңір мүсіндерін жасамаңдар!
Есектің алғаш туған қодығының орнына бір тоқты құрбандыққа шалынсын.
Егер олай етпесең, қодықтың желкесін үз.
Алты күн жұмыс істеп, жетінші күні демалыңдар! Жер жыртып, егін салып, оны орған кезде де сол күні демалуға тиіссіңдер.
Бидайдың алғашқы өнімін жинарда Жеті апта мейрамын, ал жылдың аяғында Сабантой мейрамын мерекелеңдер!
Сондықтан сендер жылына үш рет Құдайларың Жаратқан Иенің алдына келген кездеріңде ешкім де елдеріңе қызғанышпен шабуыл жасамайтын болады.
Маған арналған құрбандықтың қанын ашытқымен дайындалған тамаққа құйып ұсынбаңдар! Құтқарылу мейрамына шалынған малдың еті таң атқанша қалып қоймасын!
Егістік жерлеріңнен алғаш шыққан өнімдердің ең жақсысын Құдайларың Жаратқан Иенің киелі үйіне алып келіңдер! Лақтың етін енесінің сүтіне пісірмеңдер!
Қырық күн, қырық түн бойы Мұса сол жерде Жаратқан Иенің қасында болып, нан да жемеді, су да ішпеді.
Ол тас тақташаларға Келісімнің сөздерін — Он өсиетті жазды.
Шатырдан шыққаннан кейін ол Исраил халқына Жаратқан Иенің тапсырған өсиеттерін жеткізетін.
Мұса қайтадан Жаратқан Иенің алдына барып, Онымен тілдескенше бетін пердемен жауып алатын.
Барлық тұрған жерлеріңде демалыс күні тіпті от та жақпаңдар!»
Қолдарыңда барларыңнан Жаратқан Иеге арнап тарту беріңдер.
Оған шын жүректен сый-тарту ұсынғысы келетіндер мыналарды алып келсін: алтын, күміс және қола,
қою күлгін, күрең қызыл, ал қызыл жүн әрі жіңішке иірілген зығыр жіптер, ешкінің түбітін,
қызыл түске боялған қошқар терілерін, борсық терілерін, аққараған ағашын,
майшамға арналған зәйтүн майын, жағу рәсіміне арналған майға қосылатын немесе түтетілетін хош иісті заттар,
жарық түсіретін (жеті шырақты) шам қойғышты, қосымша құрал-саймандарын, шамдарын және жағуға қажетті майды;
түтету үстелі мен сырықтарын, жағу рәсіміне арналған майды, түтетілетін хош иісті заттарды; киелі шатырдың кіреберісіндегі шымылдықты,
шалынған құрбандықтар өртеліп ұсынылатын үстелді, оның қола торын, сырықтары мен қажетті құрал-саймандарын; (тазару рәсіміне арналған) қола қазан мен тұғырын;
ауланы қоршайтын бағаналарды тағандары, перделерімен қоса, сондай-ақ ауланың кіреберісінің перделерін,
шатырдың және ауланың қазықтары мен арқандарын,
Олар түрлі-түрлі алтын әшекейлерін: білезік, сырға-жүзік, алқаларын әкеліп, Жаратқан Иеге бағыштап ұсынды.
Күміс пен қоладан тарту әкелгендер де оларын Жаратқан Иеге арнады.
Кімде аққараған ағашы бар болса, сол да ағашын киелі шатыр үшін қолдануға ұсынды.
Жіп иіре алатын шебер әйелдер қою күлгін, күрең қызыл, ал қызыл жүн не жіңішке зығыр жіптерді өз қолдарымен иіріп әкелді.
Түбіт иіре алатын барлық қабілетті әйелдер түбіт иірді.
Рубасылары оникс және басқа да асыл тастарды Һаронның арнайы сырт киімі мен кеуде қалтасы үшін алып келді.
Содан Мұса Исраилдің үрім-бұтағына былай деді: «Біліп алыңдар: Жаратқан Ие Яһуда руынан шыққан Ұри ұлы Һұр немересі Беселиелді арнайы таңдап алды.
Ол Беселиелге алтын, күміс, қола бұйымдарға керемет көркем өрнектер жасауға,
Мұның үстіне Жаратқан Ие Беселиелге және Дан руынан шыққан Ахисамах ұлы Аһолияпқа басқаларға тәлім беру дарынын да сыйлады.
Ендеше Беселиел мен Аһолияп та, Жаратқан Ие киелі шатырды дайындап, тұрғызып, жабдықтаудың бүкіл жұмысын іске асыруға ақыл-парасат пен қабілет дарытқан барлық басқа шеберлер де Оның тапсырғандарын түгелдей жасап шығарсын».
Сонда киелі шатырды дайындап жатқан шеберлер жұмыстарын тастап, Мұсаның алдына барып:
«Халық Жаратқан Ие тапсырған іске қажетті заттарды мөлшерден тыс әкеліп жатыр», — деп баяндады.
Барлық жабындардың көлемі бірдей еді: ұзындығы жиырма сегіз, ені төрт шынтақ.
Шеберлер Беселиелдің басшылығымен жабындарды бес-бестен қатарластыра біріктіріп тігіп шықты.
Осылай біріктірілген екі жапқышты бір-біріне қосу үшін олар әрқайсысының бір жақ шетіне қою күлгін жіптен баулық сияқты елу ілгектен дайындап бекітті.
Мұнан кейін шеберлер екі жапқыштың жиегіндегі елу-елуден жасалған ілгектерді бірдей қашықтықта бір-біріне тұспа-тұс келтірді.
Алтыннан елу ілмек шығыршық жасалып, солармен жапқыштың екі жартысы біріктірілді.
Шатыр төбесін жабу үшін түбіттен тағы он бір жабын тоқылды.
Барлық он бір жабынның көлемі бірдей еді: ұзындығы отыз, ені төрт шынтақ.
Содан кейін шеберлер киелі шатырды жабу үшін қызыл түске боялған қошқар терілерінен де бір жапқыш қапты және оның үстінен жабуға борсық терілерінен тағы бір жабынды біріктіріп тікті.
Шатырдың қабырғалары үшін аққараған ағашынан тік тұрғызылатын қырлы бөренелер дайындалды.
Әр бөрененің ұзындығы он, ені бір жарым шынтақ болды.
Әрқайсысының табанында қатар тұрған екі шошақ тығыннан бар еді.
және оның бұрыштары үшін тағы екі бөренеден жасалды.
Сол бұрыштардағы бөренелер төменнен жоғарыға дейін жұпталып, бір шығыршығы бар жоғарғы жақта біріктірілді.
Беселиел екі бұрыш үшін де осылай істетті.
Сонымен барлығы сегіз бөрене болды.
Беселиел аққараған ағашынан киелі шатырдың оңтүстік, солтүстік және батыс қабырғалары үшін көлденең бес сырықтан жасатты.
Бөренелер, сырықтар және бұларды өткізетін шығыршықтар алтынмен қапталды.
Бағаналар үшін төрт күміс таған құйып жасады.
Киелі шатырдың кіреберісіне де арнап қою күлгін, күрең қызыл, ал қызыл жүн және жіңішке зығыр жіптерден шымылдық тоқылды.
Бағаналардың үстіңгі иықтарын және шымылдық ілінетін сырықтар алтынмен қапталды.
Бағаналарға арнап қоладан бес таған құйылып дайындалды.
Содан кейін Беселиел аққараған ағашынан Келісім сандығын жасатты.
Ұзындығы екі жарым, ал ені мен биіктігі бір жарым шынтақтан болды.
Сандықтың іші-сырты саф алтынмен қапталып, жоғарғы ернеуі айналдыра алтынмен әшекейленіп жиектелді.
Сандық үшін төрт алтын шығыршық құйылды.
Мұнан кейін Беселиел аққарағаннан сырықтар жасатып, алтынмен қаптатты.
Қақпақтың екі жақ шетіне керуб деген күзетші періштелердің екі мүсінін алтыннан балғамен соққызып жасатты.
Беселиел аққарағаннан ұзындығы екі, ені бір, биіктігі бір жарым шынтақ үстел де жасатты.
Ол саф алтынмен қапталып, жақтауы айналдыра алтынмен қапталды.
Шеберлер үстелдің бетін айналдыра төрт елі бойы ернеумен жиектеп, соны да алтынмен қаптады.
Сырықтар аққарағаннан жасалып, алтынмен қапталды.
Үстелдің қажетті бұйымдары: аяқ-табақтары мен табалары және құйылып ұсынылатын сұйық тартуларға арналған құмыралары мен тостағандары саф алтыннан жасалды.
Беселиел саф алтыннан шам қойғыш та жасатты.
Әр тармақта шар тәрізді үш бүршіктен тараған, қауыздарын ашқан үш алтын бадам гүлінен болды.
Беселиел шам қойғыштың жеті май шамын, білте түзеткіштері мен табақшаларын да саф алтыннан жасатты.
Шам қойғыш пен қажетті құрал-жабдықтары үшін бір ат басындай алтын жұмсалды.
Сырықтар аққарағаннан жасалып, алтынмен қапталды.
Үстел соңынан қоламен қапталды.
Оның мына құрал-саймандарының бәрі қоладан жасалды: күлсалғыштар, қалақтар, (қан бүркуге арналған) тостағандар, шанышқылар және шоқ салатын табалар.
Ұсталар отқа арналған торды да қоладан жасады.
Олар қола шығыршықтар құйып, соларды қола тордың төрт бұрышына бекітті.
Аққарағаннан жасалып, қоламен қапталған сырықтар сол шығыршықтарға кіргізілді.
Кездесу шатырының кіреберісінде жиналып, ғибадат ететін әйелдер қола айналарын Тәңір Иенің жолына бағыштаған болатын.
Сол айналардан тазару рәсіміне арналған қола қазан мен оның қола тұғыры жасалды.
Ауланың оңтүстік және солтүстік жақтарының ұзындығы жүз шынтақтан болды.
Осы екі жақтың перделерін іліп қою үшін жиырма қола тағанға орнатылатын жиырма бағанадан әрі сол бағаналарды байланыстыратын күміс ілгіштер мен сырықтар жасалды.
Ауланың батыс жағының ұзындығы елу шынтақ болып, перде он тағанға орнатылатын он бағанаға ілініп қойылатын болды.
Ауланың кіреберісі орналасқан шығыс жағы да елу шынтақ болды.
Әр перде үш тағанға орнатылған үш бағанаға ілінетін болды.
Аула айналасындағы барлық перделер жіңішке зығыр жіптен тоқылды.
Бағаналардың үстіңгі иықтары күміспен қапталды.
Бағаналарға арналған тағандар қоладан құйылып, ілгіштер мен перделер ілінетін сырықтары күмістен жасалды.
Ал аула кіреберісінің пердесі қою күлгін, күрең қызыл, ал қызыл жүн және жіңішке зығыр жіптерден түрлі өрнектермен кестеленіп тоқылды.
Оның ұзындығы жиырма шынтақ, биіктігі аула перделерінікі сияқты бес шынтақ еді.
Қола тағанға орнатылған төрт бағана күміс ілгіштерімен, сырықтарымен бірге дайындалды.
Яһуда руынан шыққан Ұри ұлы, Һұр немересі Беселиел Жаратқан Иенің Мұсаға тапсырғандарының бәрін де жүзеге асырды.
Жаратқан Иеге тербеп ұсынылған тартулардан киелі шатырдың күллі жұмыстарына жұмсалған алтынның барлық мөлшері жиырма тоғыз ат басындай және жеті жүз отыз ресми мысқал болды.
Қауымның санаққа енгендерінен жиналған күміс мөлшері бір мың жеті жүз жетпіс бес ресми мысқал болды.
Санаққа енген, жасы жиырмаға толған не одан асқан барлығы алты жүз үш мың бес жүз елу ер адам еді.
Жүз ат басындай күміс киелі шатыр мен перделерге арналған бағаналардың жүз тағандарын құюға кетті, әр тағанға бір ат басындай күмістен.
Бір мың жеті жүз жетпіс бес мысқал күміс бағаналардағы ілгіштер мен сырықтарды жасап, бағаналардың үстіңгі иықтарын қаптауға жұмсалды.
Тәңір Иеге тербеп ұсынылған қола тартудың салмағы жеті жүз ат басындай және екі мың төрт жүз мысқал болды.
Осы қоладан кездесу шатырының кіреберісіндегі бағаналардың тағандары, құрбандық үстелі мен оған қажетті құрал-саймандар жасалды.
Олар Һаронның мына арнайы киімдерін де Жаратқан Иенің Мұсаға бұйырғанындай етіп жасады:
(ефод деп аталған) жеңсіз сырт киім алтын талшықтардан әрі қою күлгін, күрең қызыл, ал қызыл жүн және жіңішке зығыр жіптерден тоқылды.
Сырт киімнің алдыңғы, артқы бөліктерінің жоғарғы жақтарын бір-бірімен байланыстырып тұратын екі иық жапсырмасы да жасалды.
Сырт киімді байлап тұратын белбеу де дәл киімнің өзі сияқты алтын талшықтармен және қою күлгін, күрең қызыл, ал қызыл жүн әрі жіңішке зығыр жіптермен Жаратқан Иенің Мұсаға тапсырғанындай кестеленіп тоқылды.
Екі оникс тасы әшекейлі алтын жиектемелерге қондырылып, олардың бетіне мөр жасайтын зергерлік мәнермен Исраилдің он екі руының аттары ойылып жазылды.
Жиектемелерге қондырылған осы екі тас Жаратқан Ие Мұсаға бұйырғандай сырт киімнің иық жапсырмаларына бекітілді.
Асыл тастардың саны он екі болды, Исраилдің әрбір руы үшін бір тастан.
Шеберлер кеуде қалта үшін саф алтын талшықтардан арқан тәрізді ширатып шынжыр баулар өрді.
Олар алтыннан екі жиектеме мен екі шығыршық та жасап, соларды төс қалтаның жоғарғы екі бұрышына бекітті.
Өрілген екі алтын шынжыр бауды осы алтын шығыршықтардан өткізіп,
қалған ұштарын иық жапсырмаларының үстіндегі оникс тастарының екі жиектемесіне бекітіп, солармен алдыңғы жақтан байланыстырды.
Шеберлер тағы екі алтын шығыршық жасап, оларды кеуде қалтаның төменгі екі бұрышына оның сырт киімге қараған астыңғы жағынан бекітті.
Осындай басқа да екі алтын шығыршық жасалды.
Һарон киелі шатырда қызмет атқарған кезде Жаратқан Иенің Мұсаға бұйырғанындай етегінде қоңыраушалар мен анарлар бар осы сырт көйлекті киіп жүруге тиіс еді.
Һарон мен ұлдарына арнап бедерлі бәтестен ұзын көйлек тігілді.
Бағышталудың белгісі болған
Сонымен киелі шатырдың, яғни Жаратқан Иемен кездесу шатырының бүкіл жұмыстары аяқталды.
Исраилдіктер бәрін де дәл Жаратқан Иенің Мұсаға бұйырғанындай жасаған еді.
Олар Тәңір Иенің жер бетіндегі тұрағы — киелі шатыр мен оның барлық бұйымдарын Мұсаға алып келді.
қызыл түске боялған қошқар терілерінен жасалған төбе жапқышы мен борсық терілерінен жасалған жабыны; ішкі шымылдық;
сырықтарымен, қақпағымен Келісім сандығы;
барлық қажетті бұйымдарымен және үстіндегі нан тартуларымен үстел;
шамдарымен, қосымша құрал-саймандарымен саф алтын шам қойғыш және жағуға қажетті май;
хош иісті заттар түтетілетін алтын үстел, жағу рәсіміне арналған май, түтетілетін хош иісті заттар; шатырдың кіреберісіндегі шымылдық;
шалынған құрбандықтар өртеліп ұсынылатын қола үстел мен оның қола торы, сырықтары және барлық құрал-саймандары; тазару рәсіміне арналған қазан астындағы тұғырымен;
сондай-ақ киелі орында киілетін арнайы киімдер — діни қызметкер Һаронның және оның ұлдарының қызмет атқарған кездерінде киетін киімдері.
Исраилдің үрім-бұтағы бұл жұмыстардың бәрін де Жаратқан Ие Мұсаға бұйырғандай етіп орындаған еді.
Мұса барлығын тексеріп қарағанда исраилдіктердің оны дәл Жаратқан Иенің тапсырғанындай етіп жасағандарына көзін жеткізіп, оларға батасын берді.
«Менімен кездесуге арналған тұрағым — киелі шатырды бірінші айдың бірінші күні құрғыз.
Келісімнің айғақтары сақталатын сандықты шатырдың ішіне қойғызып, шымылдықпен көзден тасалат.
(Нан тартулары қойылатын) үстелді әкелдіріп, оған қатысты нәрселерді орналастырт.
Содан кейін шам қойғышты кіргізіп, үстіне шамдарын орнатқыз.
Хош иісті заттарды түтететін алтын үстелді Келісім сандығының алдыңғы жағына қойғызып, киелі шатырдың кіреберісіндегі шымылдықты ілгіз.
Құрбандық үстелін кездесу шатырының кіреберісінің алдыңғы жағына орналастырт.
Тазару рәсіміне арналған қазанды кездесу шатыры мен құрбандық үстелінің екі ортасына қойдырып, ішіне су құйғыз.
Шатырдың ауласын айналдыра пердемен қоршатып, оның кіреберісінің пердесін де ілгізіп қой.
Осылайша шатырды және оның барлық бұйымдарын Маған бағыштап, киелі қыл.
Қазан мен оның тұғырына аздап май жағып, оларды да Маған бағышта.
Содан кейін Һарон мен ұлдарын Өзіммен кездесу шатырының кіреберісіне алып келіп, сумен тазару рәсімінен өткіз.
Һаронның ұлдарын да жақындатып, ұзын көйлектерін кигіз.
Менің діни қызметкерлерім болулары үшін әкесіне жасағандай, оларға да май жағу рәсімін орында.
Мұса Келісімнің айғақтарын екі тас тақтайшаны алып келіп, Келісім сандығының ішіне салды да, сандықтың шығыршықтарынан сырықтарды өткіздіріп, оның үстіне қақпақты қойғызды.
Содан кейін Келісім сандығын киелі шатырдың ішіне апарғызып, оның алдына арнаулы шымылдықты ілгізіп, Жаратқан Ие бұйырғандай сонымен Келісім сандығын көзден тасалатып қойды.
Ал шам қойғышты кездесу шатырының оңтүстік бетіне, нан үстеліне қарама-қарсы орналастыртып,
үстіне шамдарды орнатқызып, Жаратқан Ие Өзіне бұйырғандай Оның алдына қойғызды.
Мұнан кейін Мұса (хош иісті заттар түтетілетін) алтын үстелді кездесу шатырының ішіне, ішкі шымылдықтың алдыңғы жағына қойғызып,
Шатырдың кіреберісіне сыртқы шымылдықты ілгізді.
Мұнан соң ол Тәңір Иенің жер бетіндегі тұрағы — кездесу шатырының кіреберісінің жанына құрбандық үстелін орнатқызды.
Мұнан кейін Мұса қазанды кездесу шатыры мен құрбандық үстелінің ортасына орналастыртып, тазару рәсімін орындау үшін ішіне су құйғызды.
Мұса мен Һарон және оның ұлдары содан су алып, қол-аяқтарын жуатын болды.
Олар кездесу шатырына кірген және құрбандық үстеліне жақындаған сайын Жаратқан Ие Мұсаға бұйырғандай осы тазару рәсімін орындап отырды.
Ең соңында Мұса киелі шатыр мен құрбандық үстелінің айналасындағы ауланы қоршатқызып, оның кіреберісіндегі пердені ілгізді.
Мұса кездесу шатырына кіре алмады, себебі оны бұлт жауып, Жаратқан Иенің жер бетіндегі тұрағы Оның нұрлы салтанатына бөленді.
Олар бұлт жоғары көтерілмейінше жолға шықпай, бұлттың көтерілуін күтетін.
Осылайша Жаратқан Иенің бағана тәрізді бұлты киелі шатыр үстінде күндіз тұрып, түнде бұлт ішінен от жанып, бәріне де көрінетін.
Исраил халқы мұны көшіп-қонып жүрген уақытының бәрінде көріп отырды.
Әуел баста Құдай аспан мен жерді жаратты.
Ал Құдайдың Рухы су бетінде қалықтап ұшып жүрді.
Сонда Құдай: «Жарық пайда болсын!» — деп бұйырды.
Құдай жарыққа қарап, оның жақсы екенін көрді.
Ол жарықты қара түнектен бөліп,
Құдай әуе кеңістігін аспан деп атады.
Ол жасағанына қарап, жақсы екенін көрді.
Құдай енді: «Жер жасыл өсімдіктерді: тұқым шашатын өсімдіктерді және дәнегі бар алуан түрлі жеміс беретін ағаштарды өсіріп шығарсын!» — деп бұйырды.
Тағы да кеш түсіп, таң атты; бұл үшінші күн еді.
Сонан соң Құдай: «Аспан кеңістігінде шырақтар орнасын! Олар күндіз бен түнді бір-бірінен ажыратып, арнайы мезгілдерді, күндер мен жылдарды белгілеп,
жерге нұрын шашу үшін аспан кеңістігінде жарқырайтын болсын!» — деп бұйырды.
Құдай үлкенірегі күндізге, кішірегі түнге билік жүргізетін жарқыраған екі үлкен аспан шырағын әрі жұлдыздарды жаратты.
Құдай мұның да жақсы екенін көрді.
Тағы да кеш түсіп, таң атты; бұл төртінші күн еді.
Сонан соң Құдай: «Теңіздер, көлдер және өзендер су жәндіктеріне толсын, әрі аспандағы әуе кеңістігінде құстар ұшып жүрсін!» — деп бұйырды.
Осылай Құдай суды мекендейтін алып жануарларды, суда қаптап жүрген басқа да жануарлар мен жәндіктердің барлық түрін, сонымен бірге қанаттыларды да түр-түрімен жаратты.
Оларға оң батасын беріп: «Өсіп-өніп көбейіңдер, теңіздерді толтырыңдар, құстар да жер бетінде көбейсін!» — деп бұйырды.
Тағы да кеш түсіп, таң атты; бұл бесінші күн еді.
Содан кейін Құдай: «Жер әр қилы тіршілік иелерін: малдар, бауырымен жорғалаушылар және аңдарды түр-түрімен шығарсын!» — деп бұйырды.
Құдай әр қилы аңдар мен малдарды және бауырымен жорғалаушыларды түр-түрімен жаратты.
Адамдар теңіздегі балықтар мен аспандағы құстарға, малдар мен аңдарға, бүкіл жер бетіне және онда жорғалап жүрген барлық жануарларға билік жүргізсін», — деді.
Жер бетіндегі барлық аңдарға, аспандағы күллі құстарға және бауырымен жорғалаушыларға — бойында тіршіліктің лебі бар жануарлардың бәріне Мен көк шөп атаулыны қорек етуге беремін», — деді.
Құдай Өзінің жаратқандарының бәріне қарап, өте жақсы екенін көрді.
Тағы да кеш түсіп, таң атты; бұл алтыншы күн еді.
Осылайша аспан мен жер және олардың рет-ретімен орналасқан барлық бөлшектері толықтай жаратылды.
Құдай жүргізген жарату жұмысының бәрін жетінші күні аяқтап, сол күні еңбек етпей демалды.
Жетінші күнге Құдай оң батасын беріп, оны қасиетті деп белгіледі.
Аспан мен жердің жаратылғаннан кейінгі тарихы мынау: Құдай Ие жер мен аспанды жаратқан кезде
жер бетінде әлі де даланың бұталары мен өсімдіктері көктеп, өспеген болатын.
Ал жер бетінен бу көтеріліп шығып, бүкіл даланы суландырып тұрды.
Сонда Құдай Ие жердегі топырақтан адамды қалыптастырып жасап, оның мұрнына тіршілік лебін үрледі.
Құдай Ие шығыс жақта, Едем деген жерге пейіш бағын орнатып, Өзі жаратқан адамды сонда орналастырды.
Бақты суландыратын өзен Едемнен ағып шығып жатты, ол әрі қарай төрт тармаққа бөлініп кететін.
Біріншісі Пишон деп аталады, ол алтын шығатын бүкіл Хауила өлкесін айналып ағады.
Төртінші өзен — Евфрат.
Құдай Ие пейіш бағын өңдеп, күтіп-бағу үшін адамды сонда орналастырды.
Құдай Ие адамға бұйрық беріп: «Саған бақтағы күллі ағаштардың жемістерін жеуге болады.
Бірақ жақсылық пен жамандықты танытатын ағаштың жемісін жеме! Себебі одан жесең, сол күні өлесің», — деді.
Содан кейін Құдай Ие: «Адамның жалғыз болғаны жақсы болмас.
Мен оған өзіне сай көмекші жасап берейін», — деді.
Құдай Ие даладағы барлық жануарларды және аспандағы күллі құстарды топырақтан қалыптастырып жасаған еді.
Ал адамға өзіне сай көмекші табылмады.
Сондықтан еркек әке-шешесін тастап, әйеліне берік қосылады, сөйтіп екеуі біртұтас болады.
Құдай Ие жаратқан жабайы хайуанаттардың ішіндегі ең қуы жылан еді.
Жылан әйелге сұрақ қойып: — Құдай сендерге бақтағы ешбір ағаштың жемісін жемеңдер деп шынымен айтты ма? — деді.
Әйел жыланға: — Жоқ, бізге бақтағы ағаштардың жемісін жеуге болады.
Сонда жылан әйелге: — Жоқ, тіпті де олай емес, өлмейсіңдер!
Содан ол ағаштың жемісінен алып жеді.
Әйел қасындағы күйеуіне де берді, ол да жеді.
Сол кезде екеуінің көздері ашылып, өздерінің жалаңаш екенін білді.
Содан олар інжір ағашының жапырақтарын біріктіріп тігіп, алжапқыштар жасап алды.
Қоңыр салқын самал соққан кезде адам мен әйелі Құдай Иенің бақ ішінде жүрген дыбысын естіді.
Ал Құдай Ие адамды дауыстап шақырып: — Сен қайдасың? — деді.
Сонда ол: — Сенің бақта жүргеніңді естіп, қорқып кеттім.
Құдай Ие адамнан: — Саған жалаңашсың деп кім айтты? Сен Мен жеуге тыйым салған ағаштың жемісінен жедің бе? — деп сұрады.
Адам: — Қасыма Өзің берген әйел маған сол ағаштың жемісінен берді, содан мен жедім, — деді.
Құдай Ие әйелден: — Сенің бұлай істегенің не? — деп сұрады.
Әйел: — Мені жылан азғырды, содан мен жедім, — деді.
Жердің топырағы саған тікенектер мен ошағандарды қаулатып, сен далада өсетін дәнді дақылдармен қоректенетін боласың.
Құдай Ие адамға және оның әйеліне хайуандардың терілерінен киім жасап, оларды киіндірді.
Сонан соң Құдай Ие былай деді: «Міне, адам ненің жақсы, ненің жаман екенін біліп, Біз сияқты болды.
Жаратқан Ие Әбілге және оның құрбандығына ризашылықпен қарады,
Бұған Қабыл қатты ашуланып, қабағын түйіп безеріп алды.
Сонда Жаратқан Ие Қабылға: — Сен неге ашуланасың? Неліктен қабағыңды түйіп безересің?
Егер істегенің дұрыс болса, онда сені қабылдар едім.
Алайда Қабыл інісі Әбілге: «Далаға барайық», — деді.
Кейін Жаратқан Ие Қабылдан: — Інің Әбіл қайда? — деп сұрады.
Сені қарғыс атқан! Енді өз қолыңмен өлтірген ініңнің қаны сіңген жердің топырағынан аулақ жүресің.
Қабыл Жаратқан Иеге жауап беріп: — Менің тартатын жазам көтере алмастай ауыр.
Жер бетінде тұрағы жоқ кезбеге айналамын.
Кім кездессе, сол мені өлтіретін болады, — деді.
Сондықтан Ол кездескендер өлтіріп қоймау үшін Қабылға таңба салып берді.
Қабыл әйелімен жақындасып, ол жүкті болып, Енохты туды.
Оның інісінің аты Юбал еді.
Зилланың да Тұбалқабыл есімді бір ұлы болатын.
Тұбалқабылдың қарындасының аты Нағама еді.
Себебі ол: «Қабыл Әбілді өлтірген соң, Құдай маған оның орнына басқа бір ұрпақ сыйлады», — деді.
Сет те ұлды болып, атын Енос деп қойды.
Адам ата жүз отыз жасқа келгенде өзіне ұқсас бір ұлды болып, оған Сет деп ат қойды.
Сет туғаннан кейін, Адам ата сегіз жүз жыл өмір сүріп, басқа да ұл-қыздарға әке болды.
Адам ата барлығы тоғыз жүз отыз жыл өмір сүріп, қайтыс болды.
Сет жүз бес жасқа келгенде ұлы Енос туды.
Бұдан кейін Сет сегіз жүз жеті жыл өмір сүріп, басқа да ұл-қыздарға әке болды.
Сет барлығы тоғыз жүз он екі жыл өмір сүріп, дүниеден қайтты.
Енос тоқсан жасқа келгенде Қайнанды дүниеге келтірді.
Қайнан дүниеге келгеннен кейін Енос сегіз жүз он бес жыл өмір сүріп, басқа да ұл-қызды болды.
Енос барлығы тоғыз жүз бес жыл өмір сүріп, дүниеден қайтты.
Қайнан жетпіс жасқа келгенде Мақалалел туды.
Бұдан соң Қайнан сегіз жүз қырық жыл өмір сүріп, басқа да ұл-қыздарды дүниеге келтірді.
Қайнан барлығы тоғыз жүз он жыл өмір сүріп, қайтыс болды.
Мақалалел алпыс бес жасқа келгенде Иәрет туды.
Иәрет туғаннан кейін Мақалалел сегіз жүз отыз жыл өмір сүріп, басқа ұл-қыздарға әке болды.
Мақалалел барлығы сегіз жүз тоқсан бес жыл өмір сүрген соң қайтыс болды.
Иәрет жүз алпыс екі жасқа келгенде Енохты дүниеге келтірді.
Бұдан соң Иәрет сегіз жүз жыл жасап, басқа да ұл-қызды болды.
Иәрет барлығы тоғыз жүз алпыс екі жыл өмір сүріп, дүниеден қайтты.
Енох алпыс беске келгенде Мәтусал туды.
Мәтусал дүниеге келген соң, Енох үш жүз жыл бойы Құдаймен тығыз байланыста жүріп, басқа да ұл-қыздарға әке болды.
Ол барлығы үш жүз алпыс бес жыл өмір сүрді.
Енох Құдаймен тығыз байланыста жүрді.
Мәтусал жүз сексен жеті жасқа келгенде Ләмех туды.
Ләмех туған соң, Мәтусал жеті жүз сексен екі жыл өмір сүріп, басқа да ұл-қызды болды.
Мәтусал барлығы тоғыз жүз алпыс тоғыз жыл өмір сүріп, дүниеден өтті.
Ләмех жүз сексен екі жасқа келгенде ұлды болды.
Оған Нұх деп ат қойып: «Ол Жаратқан Иенің қарғысына іліккен жерде бейнетпен жұмыс істеп жүрген бізге жұбатушы болады», — деді.
Нұх туғаннан кейін, Ләмех бес жүз тоқсан бес жыл өмір сүріп, басқа да ұл-қыздарды дүниеге келтірді.
Ләмех барлығы жеті жүз жетпіс жеті жыл өмір сүріп, қайтыс болды.
Нұх бес жүз жасқа келген соң, Шам, Хам және Япші деген ұлдарды дүниеге келтірді.
Адамдар жер бетінде көбейе бастап, қыздары да көптеп туылғанда,
Сондықтан ол бұдан былай жүз жиырма жыл ғана өмір сүрсін», — деді.
Өзім жаратқандардың күнәкарға айналғандарына қайғырамын», — деді.
Жаратқан Иенің рақымына тек Нұх қана ие болды.
Мынау Нұхтың шежіресі: Нұх замандастарының арасында әділ де кінәратсыз, Құдаймен тығыз байланыста жүрген адам еді.
Нұхтың Шам, Хам және Япші деген үш ұлы болды.
Құдайдың көз алдында жер беті бүлінген үстіне бүліне беріп, зұлымдыққа толды.
Дүниенің әбден бұзылғанына Құдай көзін жеткізді, себебі жер бетіндегі барлық адамдар азғын өмір сүрді.
Сонда Ол Нұхқа үн қатып, былай деді: «Мен күллі тіршілік иелерінің өмір сүруін тоқтатамын.
Оны былай жаса: ұзындығы үш жүз, ені елу, биіктігі отыз шынтақ болсын.
Кеменің үстіне шатыр тұрғыз.
Ал есігін бүйірінен шығар.
Кеменің төменгі, ортаңғы, жоғарғы қабаттары болсын.
Біліп ал: Мен аспан астындағы жанды мақұлықтардың бәрін құрту үшін жер бетіне топан су қаптатамын.
Жер бетіндегінің барлығы құруға тиіс.
Алайда сенімен Келісімімді жасамақпын.
Өзің де, ұлдарың, әйелің және келіндерің де кемеге кіресіңдер.
Тіршілікті жалғастыру үшін құстардың, малдардың және бауырымен жорғалаушылардың әр түрінен — барлығынан қос-қостан сенімен бірге ішке кірулері керек.
Ал сен өзіңді және оларды тамақтандыру үшін жеуге жарайтын тағамдардың бәрінен қор жасап ал».
Нұх бұларды мұқият орындады.
Ол барлығын да Құдайдың өзіне бұйырғанындай істеді.
Сонан кейін Жаратқан Ие Нұхқа былай деді: «Үй ішіңмен бірге кемеге кір! Себебі Мен сенің замандастарыңның арасында әділ екеніңді көрдім.
Жер бетіндегі жануарлардың барлық түрлері өмірлерін жалғастыру үшін, адал жануарлардың әрқайсысынан жеті жұптан ал.
Нұх барлығын да Жаратқан Иенің өзіне бұйырғанындай істеді.
Жер бетін топан су қаптаған кезде Нұх алты жүз жаста еді.
Құдай Нұхқа бұйырғандай оның қасына кемеге кірді.
Содан жеті күн өткеннен кейін жер бетіне топан су жайыла бастады.
Нұх алты жүз жасқа келгенде, екінші айдың он жетісінде — дәл сол күні терең тұңғиықтағы барлық қайнар көздерден су атқылап, әрі «аспан қақпалары айқара ашылып»,
жерге қырық күн, қырық түн бойы жаңбыр құйып тұрды.
Ал Нұх, оның ұлдары Шам, Хам және Япші, Нұхтың әйелі мен келіндері сол күні кемеге кірген еді.
Солармен бірге аңдардың, малдардың, жер бетінде бауырымен жорғалаушылардың және құстардың, қос қанаттылардың барлық түрлерінен,
яғни жаны барлардың бәрінен де, жұптасып Нұхтың қасына кемеге енгендер болды.
Олар Құдай Нұхқа бұйрық еткендей, барлық аңдардан бір еркек, бір ұрғашы болып, ішке кірді.
Содан кейін Жаратқан Ие есікті жауып тастады.
Сонымен жер бетін қырық күн бойы топан су қаптады, судың көтерілгені соншалықты, кеме қалқып жүрді.
Жер бетінде су тіптен көбейіп асып-тасып кетті, кеме судың үстінде жүзіп жүрді.
Осылай топан су таулардың шыңдарынан он бес шынтақ биіктікке көтерілді.
Сонда жер бетінде қыбырлап жүрген күллі тірі мақұлықтар: құстар, малдар, аңдар, жер бетінде қаптап жүрген жәндіктер түгелімен және барлық адамзат та суға батып кетті.
Осылайша құрғақ жердегі тіршілік атаулының иелері түгел опат болып,
Тек Нұхпен бірге кеменің ішінде болғандар ғана аман қалды.
Жүз елу күн бойы жер бетінде су үздіксіз көтерілумен болды.
Құдай Нұхты және онымен бірге кемедегі барлық аңдар мен малдарға мейірімділік көрсетіп, жер бетінде жел тұрғызды.
Осылай су тартыла бастады.
Тұңғиықтағы қайнар көздер бітеліп, «аспан қақпалары жабылып», жаңбыр басылды.
Су оныншы айға дейін үздіксіз азайып, оныншы айдың бірінші күні тау шыңдары көріне бастады.
Қырық күн өткенде Нұх кемедегі өзі жасаған терезені ашып,
бір қара қарғаны сыртқа ұшырып жіберді.
Қарға жер бетіндегі су кепкенше келіп-кетіп ұшып жүрді.
Нұх қолын сыртқа созып, көгершінді қайтадан кемеге кіргізіп алды.
Ол жеті күн күте тұрып, тағы да сол көгершінді кемеден ұшырып жіберді.
Нұх кеменің шатырын ашып қарағанда, жер кеуіпті!
Екінші айдың жиырма жетінші күні жер беті мүлдем құрғақ болды.
Сол кезде Құдай Нұхқа былай деді:
«Әйелің екеуің кемеден шығыңдар, ұлдарың мен келіндерің де шықсын.
Кемеде болған түрлі құстарды, малдарды және жер бетінде жорғалап жүргендерді сыртқа алып шық, олар жер бетін жайлап, өсіп-өніп көбейсін».
Сонда Нұх ұлдары, әйелі және келіндерімен бірге кемеден шықты.
Барлық аңдар мен малдар, құстар мен жер бетінде жорғалаушылар түр-түрімен, үйірімен түгел кемеден сыртқа шықты.
Нұх Жаратқан Иеге арнап құрбандық ұсынатын орын жасады.
Бұдан былай, жер жер болып тұрған уақытта, тұқым себу мен егін ору, аяз бен ыстық, жаз бен қыс, күн мен түн үздіксіз бола бермек».
Құдай Нұх пен оның ұлдарына былай деп бата берді: «Өсіп-өніп, ұрпақтарың көбейіп, жерді толтырыңдар.
Сендерді көргенде, барлық жер бетіндегі аңдар мен аспандағы құстарды, жер үстінде қыбырлап жүргендер мен теңіздегі балықтарды үрей мен қорқыныш билесін.
Өсімдіктерді бергенім сияқты, қазірден бастап сендерге бәрін де беремін.
Кез келген аңнан және кісіден адамның өмірі үшін есеп беруді талап етемін.
Ал сендер өсіп-өніп көбейіп, жер бетін жайлаңдар».
Құдай Нұхқа және оның ұлдарына тағы да үн қатып:
«Осылай Мен сендермен, келешек ұрпақтарыңмен
және сендердегі барлық тірі мақұлықтармен: құстармен, малдармен, аңдармен, сендермен бірге кемеден шыққан жер бетіндегі барлық жан-жануарлармен Келісім жасаймын.
Бұдан былай еш уақытта тіршілік атаулы топан судан құрымайды және жерді бүлдіретін топан су ешқашан қайтып болмайды деп, сендермен Келісім жасаймын», — деді.
Мұнан соң Құдай тағы былай деді: «Менің сендермен және қастарыңда жүрген бүкіл тіршілік иелерімен барлық болашақ ұрпақтар үшін де жасаған Келісімімнің белгісі мынау:
Мен садаққа ұқсас кемпірқосағымды бұлтқа орнатамын, бұл — Менімен жердің арасындағы Келісімнің белгісі.
Мен жерге жаңбырдың бұлттарын жібергенде, олардың арасынан кемпірқосақ көрінетін болады.
Сол кездерде Мен Өзімнің сендермен және барлық тіршілік иелерімен жасаған Келісімімді есіме түсіремін: су бұдан былай ешқашан да барлық тіршілік иелерін құртатын топан суға айналмайды.
Бұлттың арасында тұрған кемпірқосақты көрген сайын, Мен жер бетіндегі әр түрлі тіршілік иелерімен мәңгілікке жасасқан Келісімімді есіме аламын».
Сонымен Құдай Нұхқа: «Бұл — Менің жер бетіндегі барлық тіршілік атаулымен бекіткен Келісімімнің белгісі», — деді.
Кемеден шыққан Нұхтың ұлдарының есімдері: Шам, Хам, Япші.
Хам Қанаханның әкесі еді.
Қанаханның әкесі Хам өз әкесінің жалаңаш денесін көріп, сыртқа шығып, оны екі бауырына хабарлады.
Ал Шам мен Япші бір жамылғыны иықтарына іле салып, теріс қарап ішке кіріп, әкелерінің денесін жапты.
Топан судан соң Нұх үш жүз елу жыл өмір сүрді.
Нұх барлығы тоғыз жүз елу жыл өмір сүріп, қайтыс болды.
Япшінің ұрпақтары мыналар: Гомер, Магог, Мадай, Яуан, Тұбал, Мешех, Тирас.
Гомердің ұрпақтары: Ашкеназ, Рифат, Тоғарма.
Яуанның ұрпақтары: Елиша, Тарсис, Киттим, Доданим.
Хамның ұрпақтары: Құш, Мысыр, Пұт, Қанахан.
Құштың ұрпақтары: Себа, Хауила, Сабтах, Рахама, Саптеха.
Рахаманың ұрпақтары: Сәба, Дедан.
Құш — Нымродтың әкесі.
Нымрод жер бетіндегі күшті әміршіге айналып,
Жаратқан Иенің көзіне түскен мықты аңшы да болды.
«Мынау Жаратқан Иенің көзіне түскен Нымрод сияқты мықты аңшы екен» деген сөз содан қалған.
Нымродтың патшалығы Шинар жеріндегі Бабыл, Ерех, Аккад, Қална деген қалалардан басталатын еді.
және Ниневи мен Қалахтың арасында орналасқан Ресен қаласын да тұрғызды.
Ресен үлкен қала болатын.
Мысырдан луд, анам, лехап, нафтух,
Қанаханның тұңғыш ұлы Сидон еді.
Содан кейін Қанаханның ұрпақтарынан хеттік,
ебустік, аморлық, гергестік,
хевтік, арқалық, синдік,
аруадтық, семарлық, хаматтық атты халықтар да шықты.
Олар орналасқан аймақ Сидоннан басталып Герар арқылы Газаға дейін, сонан соң Содом, Ғомора, Адма, Себоимды орап өтіп, Лашаға дейін созылып жататын.
Шамның ұлдары: Елам, Ассур, Арпақсат, Луд, Арама.
Араманың ұлдары: Ус, Хұл, Гетер, Маш.
Арпақсаттан Шелах, Шелахтан Ебер туды.
Ал кенжесінің есімі Жоқтан еді.
Жоқтаннан Алмодат, Шалеф, Хасармаует, Жерах,
Хадорам, Узал, Диқла,
Обал, Әбімаил, Сәба,
Опыр, Хауила, Жобаб туды.
Бұлардың бәрі — Жоқтанның ұлдары.
Олардың тұрған жерлері Мешадан бастап Сефар арқылы шығыста орналасқан таулы аймаққа дейін жететін.
Шығу тегіне, халықтар болып бөлінуіне қарай орналасқан Нұхтың ұлдарының ұрпақтары — осылар.
Олардан топан судан кейін пайда болған халықтар жер бетіне тарап кетті.
Жер бетіндегі бүкіл адамзат бір тілді, бірдей сөздерді қолданды.
Олар бір-біріне: «Келіңдер, кірпіш құйып, отқа күйдірейік!» — деді.
Сонымен олар тас орнына күйген кірпіш, әк орнына қарамай қолданды.
Ал Жаратқан Ие көктен түсіп, адамдар тұрғызып жатқан қала мен мұнараға көз салып,
Бұдан былай олар ойындағыларын жүзеге асырмай қоймайтын болады.
Енді Біз жерге түсіп, бірін-бірі түсінбеулері үшін олардың тілін шатастырып жіберейік».
Мынау Шамнан тараған ұрпақтардың шежіресі.
Топан судан кейін екі жыл өткенде Шам жүзге толып, ұлы Арпақсат дүниеге келді.
Сонан соң ол тағы бес жүз жыл өмір сүріп, басқа да ұл-қыздары болды.
Арпақсат отыз беске келгенде одан Шелах туды.
Шелах туған соң, Арпақсат төрт жүз үш жыл өмір сүріп, басқа да ұл-қыздарға әке болды.
Шелах отызға келгенде одан Ебер дүниеге келді.
Ебер туғаннан кейін де Шелах тағы төрт жүз үш жыл өмір сүріп, басқа да ұл-қыздарға әке болды.
Ебер отыз төрт жасқа келгенде одан Пелек туды.
Пелек туғаннан кейін де Ебер төрт жүз отыз жыл өмір сүріп, тағы да ұл-қызды болды.
Пелек отыз жасқа келгенде одан Рәгу туды.
Рәгу туған соң, Пелек екі жүз тоғыз жыл өмір сүріп, басқа да ұл-қыздарды дүниеге келтірді.
Рәгу отыз екі жасқа келгенде одан Серук туды.
Серук туған соң, Рәгу екі жүз жеті жыл өмір сүріп, басқа да ұл-қыздарға әке болды.
Серук отыз жасқа толғанда ұлы Нахор туды.
Нахор туған соң, Серук екі жүз жыл өмір сүріп, басқа да ұл-қыздары дүниеге келді.
Нахор жиырма тоғыз жасқа келгенде одан Тарах туды.
Тарах туған соң, Нахор жүз он тоғыз жыл өмір сүріп, басқа да ұл-қыздарды дүниеге келтірді.
Тарах жетпіс жасқа толғаннан кейін, одан Ыбырам, Нахор, Харан дүниеге келді.
Хараннан Лут туды.
Ыбырам мен Нахор да үйленді.
Сарай құрсақ көтермегендіктен, Ыбырамның балалары болмады.
Тарах өз ұлы Ыбырамды, немересі Лутты және келіні Сарайды ертіп алып, бәрі бірігіп халдейлер еліндегі Ур қаласынан жолға шықты.
Мен сенен үлкен халықты өрбітіп таратамын, Сені жарылқаймын әрі атыңды шығарамын.
Сен арқылы жер бетіндегі бар ұлттар жарылқанады».
Сондықтан Ыбырам Жаратқан Иенің айтуымен жолға шықты.
Оған Лут ілесті.
Хараннан көшіп кеткен кезде Ыбырам жетпіс бес жаста еді.
Осылайша Ыбырам әйелі Сарайды және туған інісінің ұлы Лутты ертіп, бар жиған-тергендері мен Харанда өздері иемденген қызметшілерін де алып, сапарға шығып, Қанахан еліне барды.
Ол кезде бұл елді қанахандықтар мекендеуші еді.
Ал Жаратқан Ие Ыбырамға аян беріп: «Мен сенің ұрпақтарыңа осы жерді сыйлаймын», — деп уәде етті.
Ыбырам сол жерде өзіне аян берген Жаратқан Иеге арнап құрбандық ұсынатын орын тұрғызды.
Сонан соң Ыбырам сапарын оңтүстіктегі Негев даласына қарай жалғастырды.
Себебі аштық үдеп тұрған еді.
Маған да, саған да жақсы болсын, өз игілігің үшін де мені аман қалсын десең, өзіңді «Ыбырамның қарындасымын» деп айтарсың.
Солай болды да: Ыбырам Мысырға келген соң мысырлықтар Сарайдың өте сұлу әйел екенін байқады.
Әйелің өзіңе, ал да кет», — деді.
Перғауын адамдарына Ыбырам жайында бұйрық беріп, олар оны әйелімен және барлық иелігімен бірге жолға шығарып салды.
Сонымен Ыбырам әйелімен, барлық иелігімен және қасындағы немере інісі Лутпен бірге Мысырдан көшіп кетіп, Қанаханның оңтүстігіндегі Негев аймағына қарай өрлеп барды.
Ыбырам малға, күміс пен алтынға өте бай болатын.
Ыбыраммен бірге көшіп-қонып жүрген Луттың да ірілі-ұсақты малдары және шатырлары болды.
Сол себепті Ыбырам мен Луттың малшыларының арасында дау-жанжал туа бастады.
Бір-бірімізден бөлінейік.
Лут айналасына көз тастап, бүкіл Иордан өзені аңғарының Сиғорға дейін сулы жер екенін көрді.
Осылайша екі туысқан бір-бірінен бөлініп кетті.
Ыбырам Қанахан жерінде қала берді.
Сол жерде ол Жаратқан Иеге арнап құрбандық ұсынатын орын тұрғызды.
Сол заманда (Месопотамиядағы) Шинар патшасы Амрафел, Елласар патшасы Ариох, Елам патшасы Кедор-Лаумер және Ғойым патшасы Тидал бірігіп,
Бела қазір Сиғор деп аталады.
Он төртінші жыл келгенде Кедор-Лаумер және оған ерген басқа патшалар жорыққа шығып, Аштарот-Қарнайымдағы рафалықтарды, Хамдағы зуздықтарды, Кириятаим жазығындағы емдіктерді
және Сейір тауларында, иен далаға таяу жердегі Ел-Паранға дейін орналасқан хорлықтарды жеңіп, талқандады.
Сонда Сідим жазығында әлгі бес патша: Содомның, Ғомораның, Адманың, Себоимның және Беланың, яғни Сиғордың, патшалары жасақшыларын ұрысқа дайындап,
төрт патшаға: Кедор-Лаумер, Тидал, Амрафел және Ариохқа қарсы аттанды.
Сонда Содом мен Ғомораның патшалары шайқастан қашқанда, олар (және жасақшыларының көбі) сол шұңқырларға құлап түсіп, қалғандары тауға қарай безді.
Жеңімпаз төрт патша Содом мен Ғомора қалаларының бүкіл байлығын және барлық азық қорын талан-таражға салды.
Өйткені ол Содомда тұратын.
Ыбырам Кедор-Лаумер мен оған ерген патшаларды жеңіп, қайтып келе жатқанда, Содомның патшасы оны қарсы алу үшін «Патша аңғары» деп аталатын Шаве аңғарына жолға шықты.
Ол Құдай Тағаланың діни қызметкері болатын.
Мәліксадық Ыбырамға ақ батасын беріп былай деді: «Лайым көк пен жерді жаратқан Алла Тағала Ыбырамды жарылқай көрсін!
Бірақ Ыбырам: — Мен көк пен жерді жаратқан Тәңір Ие — Алла Тағала алдында қолымды көтеріп тұрып ант етемін:
Осы оқиғалардан кейін Жаратқан Ие Ыбырамға аян беріп: — Ыбырам, қорықпа! Мен сені қалқандай қорғаймын.
Саған берілер сыйлық аса зор болады, — деді.
Бірақ Ыбырам жауап беріп былай деді: — Уа, Жаратушы Тәңір Ие, Сен маған қандай сыйлық бермексің? Мен әлі де ұрпақсыз келемін.
Ыбырам тағы: — Сен маған бала сыйламадың, сондықтан мұрагерім үйімдегі бір қызметшім болады, — деп те мұңын шақты.
Ал Жаратқан Ие оған сөзін арнап: — Мұрагерің ол емес, сенен туатын ұл болады! — деді.
Тәңір Ие Ыбырамға тағы да тіл қатып: — Мен Жаратқан Иемін.
Сені осы елді иемденсін деп халдейлік Ур қаласынан алып шыққан Менмін, — деді.
Ал Ыбырам: — Уа, Жаратушы Тәңір Ие, оны иемденетінімді мен қалай нақты біле аламын? — деп сұрады.
Сонда Иеміз оған: — Маған бір-бірден үш жасар сиыр, ешкі, қошқарды әрі орман кептері мен жас көгершінді алып кел, — деп бұйырды.
Ол тек құстарды ғана бөлмеді.
Күн батқанда Ыбырамды керемет ұйқы басты.
Ал Жаратқан Ие Ыбырамға тіл қатып: — Біліп ал: сенің ұрпақтарың бөтен елде жат жұрттық келімсектер ретінде тұратын болады.
Сол жерде олар төрт жүз жыл бойы құлдықта болып жәбірленеді.
Бірақ оларды құл еткен халықты Мен жазалаймын.
Себебі аморлықтардың күнәлары әлі шегіне жеткен жоқ, — деді.
Сол кезде Жаратқан Ие Ыбыраммен Келісім жасап: — Мен сенің үрім-бұтағыңа Мысырдың шетіндегі өзеннен бастап үлкен өзен — Евфратқа дейін жайылған осы елді беремін.
Онда кендіктер, кеназдықтар, қадмондықтар,
хеттіктер, перездіктер, рафалықтар,
Сонда Сарай күйеуіне: — Жаратқан Ие маған ана болуды сыйламаған екен.
Ал енді бар, күңіммен жақындас.
Мүмкін, соның арқасында балалы болармын, — деп ұсынды.
Ыбырам бұған көніп,
Ыбырам Ажармен жақындасып, оның бойына бала бітті.
Мұнысын білген күң қожайыны Сарайға менсінбей қарай бастады.
Күңімді саған өзім қосқан едім.
Ал енді ол бала көтергенін білгеннен бері мені менсінбей жүр.
Сен екеуіміздің арамыздағы дауды Жаратқан Иенің Өзі шешсін, — деді.
Ыбырам: — Күңің өз қолыңда, не істеуді дұрыс десең, соны істе, — деп жауап берді.
Содан Сарай Ажарға қысымшылық көрсете бастады.
Сол себептен Ажар оның қасынан қашып кетті.
Жаратқан Иенің періштесі Ажарды иен даладағы бір су көзінің қасынан: Шурға баратын жолдағы құдық басынан тауып алды.
Періште оған тіл қатып: — Сарайдың күңі Ажар, қайдан келе жатырсың, қайда бет алдың? — деп сұрады.
Жаратқан Иенің періштесі оған: — Сен қожайын әйеліңе қайтып бар, оның айтқанына көн! — деді.
Өйткені Жаратқан Ие сенің зарыңа құлақ асты.
Осылай ол барлық ағайындарымен жауласып өмір сүретін болады.
Сол кезде Ыбырам сексен алтыда еді.
Ыбырам тоқсан тоғыз жасқа толған соң Жаратқан Ие оған аян беріп: — Мен құдіреті шексіз Құдаймын.
Менің көз алдымда мінсіз жүр.
Мен екеуіміздің арамыздағы Келісімді бекітіп, сенің үрім-бұтағыңды сансыз көбейтемін, — деді.
Бұдан былай сен Ыбырам («Ұлық ата») емес, Ыбырайым («Көптің атасы») деп аталасың.
Қазір өзің жат жұрттық ретінде тұрып жатқан бүкіл Қанахан елін саған және келер ұрпақтарыңа мәңгі иеленуге беремін.
Мен ұрпақтарыңның да Құдайы боламын.
Сүндет рәсімін орындауларың Менің сендермен жасаған Келісімімнің белгісі болады.
Сен әйеліңді енді Сарай емес, Сара деп ата.
Сараға ұлттардың түп анасы болсын деп ақ батамды беремін.
Халықтардың патшалары да Сарадан тарайтын болады.
Бұдан кейін Құдайдан: — Ысмағұл Сенің көз алдыңда тірі жүргей, — деп өтінді.
Бірақ Мен Келісімімді Сара келесі жылы осы уақытта дүниеге келтіретін Ысқақпен бекітемін, — деп жауап берді.
Құдай Ыбырайыммен сөйлесіп болғаннан кейін қасынан ғайып болды.
Ыбырайым сол күні-ақ баласы Ысмағұлды және үйінде туған немесе сатып алынған еркек атаулыны түгел жинап алып, барлығын Құдай өзіне бұйырғандай сүндеттеді.
Сол кезде Ыбырайым тоқсан тоғыз жаста,
ал Ысмағұл он үш жаста болатын.
Сол күні-ақ Ыбырайым мен оның ұлы Ысмағұл,
олармен бірге үйінде туып немесе сатып алынған құл-қызметшілер, демек, Ыбырайымның қол астындағы бүкіл еркек атаулы түгелдей сүндеттелді.
Қазір-ақ аяқтарыңызды жуу үшін су әкелінеді.
Ағаштың саясына жайғасыңыздар.
Құлдарыңыздың үйінен дәм татпай өтіп кетпеңіздер.
Сіздерге тамақ әкелейін, әлденіп тынығып алыңыздар.
Содан кейін әрі қарай жылжи берерсіздер, — деп өтінді.
Өзі табынға жүгіріп барып, семіз баспақты таңдап алып, қызметшісіне берді.
Қонақтар: — Әйелің Сара қайда? — деп сұрады.
Ал Ыбырайым мен Сара қартайған адамдар еді, Сара бала туудан қалған жаста болатын.
Сол себепті ол: «Мен әбден қартайған шағымда осындай қуанышқа кенеле алар ма екенмін? Қожайыным да тым кәрі», — деп іштей күлді.
Сара сасып қалып: — Мен күлген жоқпын, — деп мойындамады.
Бірақ Иеміз оған: — Жоқ, сен күлдің, — деді.
Қонақтар орындарынан тұрған соң, Содомға қарай бет алды.
Оларды жолға шығарып салу үшін Ыбырайым бірге жүрді.
Жаратқан Ие: «Өзімнің не істейтінімді Ыбырайымнан қалай жасырмақпын?
Мен Ыбырайымды өз балаларына және кейінгі үрім-бұтағына Менің жолыма түсуді, дұрыстық пен әділдікті істеуді үйрету үшін таңдап алдым.
Ыбырайым осылай істегенде Менің оған берген уәдем орындалады», — деді.
Сол жерде жасалған күнәлар тым ауыр.
Бірақ Ыбырайым Иеміздің алдында тұра қалды.
Оған жақындап, былай деп өтінді: — Сонда Сен зұлыммен бірге әділді де құртпақсың ба?
Мүмкін, қалада елу әділ адам бар шығар, Сен оларды шынымен құртпақсың ба? Сол жерге ондағы елу әділ адам үшін рақым еткің келмей ме?
Бүкіл әлемді Соттаушы әділетті шешім қабылдамаушы ма еді? —
Ыбырайым: — Мен күл мен топырақтан жаралған пенде болсам да, Иеммен сөйлесіп тұрмын.
Иеміз оған: — Егер Мен одан қырық бес әділ кісі тапсам, сол қаланы құртпаймын, — деді.
— Иеміз: — Мен қырық әділ адам үшін де оларға тиіспеймін, — деп жауап берді.
Ыбырайым сонда: — Уа, Ием, мен тағы да айтқанда ашулана көрме.
Мүмкін, ол жерде отыз ғана әділ адам бар болса ше? — деп сұрады.
Ыбырайым тағы былай деді: — Мен Иеме еркінсіп тіл қатып тұрмын.
— Иеміз: — Жиырма әділ кісі болғанда Мен қаланы қиратпаймын, — деді.
Кешке қарай Жаратқан Иенің екі хабаршысы Содом қаласына жетті.
Хабаршылар оған: — Рақмет сізге, біз базар алаңында түнеп шықпақшымыз, — деп жауап берді.
Тамақ дайындалып, ашытқысыз қамырдан нан пісіріліп, хабаршылар тамақтанды.
Лут кіреберіске, олардың алдарына шығып, есікті жауып:
— Оу, ағайындар, мұндай зұлымдық жасамаңдар! — деп өтінді.
Тыңдаңдаршы, ермен жақындаспаған бойжеткен екі қызым бар.
Сендерге соларды үйден шығарып берейінші, оларға білгендеріңді істей беріңдер.
Бірақ бұл адамдарға тиіспеңдер, олар менің шаңырағымның астына түскен меймандарым ғой! —
Сөйтті де, Лутқа тап беріп, есікті бұзуға айналды.
Бұдан кейін олар Лутқа: — Сенің бұл жерде тағы қандай жақындарың бар? Күйеу балаларың, ұл-қыздарың әрі барлық басқа адамдарыңды осы қаладан алып кет! — деп бұйырды.
Сондықтан Жаратқан Ие бізді осы қаланы құрту үшін жіберді.
Сонда Лут сыртқа шығып, қыздарына үйленбек күйеу балаларына барып: «Жиналып, бұл жерден кетіңдер! Жаратқан Ие қаланы құртпақшы!» — деп ескертті.
Бірақ күйеу балалары оны қалжыңдап тұр деп ойлады.
Лут сонда былай деп өтінді: — Жоқ, Ием!
Бірақ мен тауға қашып құтыла алмаймын, әйтпесе апатқа ұшырап өліп қалармын.
Міне, алдымызда мына қала бар.
Лут Сиғорға күн шыға жетті.
Сол кезде Жаратқан Ие Содом мен Ғомораның үстіне аспаннан от аралас күкірт жаудырып,
бұл қалаларды, төңірегіндегі бүкіл жазықты, барлық қала тұрғындарын және далада өсіп тұрғанның бәрін де күл-талқан етіп қиратты.
Сонда ол бірден тұз бағанасына айналды.
Ыбырайым таңертең ерте тұрып, кеше өзі Жаратқан Иенің алдында тұрған жерге қайтып барды.
Сонда бір үңгірде екі қызымен тұрып жатты.
Сол түні де олар әкесіне шарап ішкізді.
Сөйтіп Луттың екі қызы да әкесінен жүкті болды.
Одан осы күнгі моаб халқы тарады.
Ыбырайым (сол жерде кездескен адамдарға) әйелі Сара туралы: «Бұл — менің қарындасым», — деді.
Содан Герардың патшасы Әбумәлік кісі жіберіп, Сараны алдыртты.
Әбумәлік Сараға жақындаған жоқ болатын.
Мұны істегенде жүрегім адал, қолым да таза еді, — деп жауап берді.
Енді әйелін күйеуіне қайтар.
Ол — пайғамбар, сен үшін Маған сиынып сұрасын, сонда аман қаласың.
Біліп қой, егер де әйелін қайтармасаң, өзің де, күллі адамдарың да өлетін боласыңдар.
Әбумәлік таңертең ерте тұрып, бүкіл нөкерлерін жинап алып, осы сөздерді түгелдей баяндап берді.
Олар қатты қорқып кетті.
Әбумәлік Ыбырайымды өзіне шақыртып алып, оған жекіп: — Бұл не қылғаның? Мені және патшалығымды сондай үлкен күнәға батыратындай, мен саған қандай жамандық жасадым? Сен маған істемеуге тиістіні істедің, — деді.
Ол Ыбырайымнан: — Сен осыны қандай ниетпен жасадың? — деп те сұрады.
Бұл — қасыңдағы бүкіл жұрттың алдында арыңның тазалығының дәлелі.
Содан кейін Жаратқан Ие Өзі айтқандай, Сараға рақымын түсіріп, берген уәдесін орындады.
Бұл Құдай алдын ала белгілеген мезгілде болды.
Ыбырайым Сара тапқан ұлдың атын Ысқақ («Күледі») деп қойды.
Өзіне Құдай бұйырғандай, оны сегіз күн өткен соң сүндеттеді.
Ысқақ дүниеге келгенде Ыбырайым жүзге толған еді.
Сара қуанып былай деді: «Құдай маған күлкі сыйлады.
Мұны естіген әркім менімен бірге қуанып күледі.
Ысқақ біраз өскен соң, Сара оны емшектен шығарды.
Сол күні Ыбырайым үлкен той жасады.
Бірде Сара мысырлық Ажардан туған Ысмағұлдың Ысқақты келекелеп, күлкі етіп жүргенін байқады.
Бірақ Құдай Оған: «Бала мен күңге бола қамықпа.
Сараның айтқанының бәріне көн, себебі сенің ұрпағың Ысқақтан тарайтын болады.
Алайда күңнің ұлынан да халық таратамын, ол да сенің ұлың ғой», — деді.
Ажар жолға шыққан соң, Бер-Шеба маңайындағы айдалада адасып кетті.
өзі кетіп қалды.
Өйткені ол: «Баланың өлгенін көруге шыдай алмаймын», — деді.
Осылай оған қарама-қарсы отырып алып, дауыс шығарып, өксіп жылап жіберді.
Құдай баланың жылап жатқан даусына құлақ асты.
Орныңнан тұр, балаңа қол ұшын беріп қамқорла.
Мен одан бір үлкен халықты өрбітіп таратамын», — деп тіл қатты.
Содан Құдай Ажардың көзін ашып, оған сол маңдағы құдықты көрсетті.
Ажар сонда барып, месті суға толтырып алып, баланың шөлін қандырды.
Құдай балаға жар болып, қамқорлығына алды.
Ол өсіп, айдаланы мекендеп, мерген садақшы болды.
Сонымен Ысмағұл Синай түбегіндегі Паран атты елсіз далада тұрды.
Анасы оған Мысыр елінен әйел алып берді.
Сондықтан мені де, ұлдарым мен немерелерімді де алдамаймын деп Құдай алдында ант беріңіз.
Ыбырайым: — Жарайды, ант беремін, — деп келісті.
Әбумәлік оған: — Мұны кім істегенін білмеймін.
Бұл туралы сіз ешқашан айтпадыңыз.
Ыбырайым бірқатар малдарын алып, оларды Әбумәлікке сыйға тартты.
Содан олар бір-бірімен келісім жасасты.
Ыбырайым тағы да жеті ұрғашы қозыны бөлектеп қойды.
Сонда Әбумәлік Ыбырайымға: — Сіз бөлектеп қойған жеті қозы нені білдіреді? — деген сұрақ қойды.
Ол: — Жеті қозыны сіз менің қолымнан қабылдай ала көріңіз.
Олар бұл құдықты өзімнің қазғандығымның айғағы болсын, — деп жауап берді.
Бер-Шебада келісім жасалып біткен соң, Әбумәлік пен оның қолбасшысы Пихол філістір еліне қайтып кетті.
Ыбырайым Бер-Шебада жыңғыл ағашын екті.
Осы оқиғалардан соң Құдай Ыбырайымды сынамақ болып, оны: — Ыбырайым! — деп шақырды.
Оны сол жерде Мен саған көрсететін тауға апарып, құрбандыққа шалып, өртеп жібер! — деп бұйырды.
Ыбырайым таңертең ерте тұрып, есегін ерттеп, жастау екі қызметшісін және ұлы Ысқақты өзімен бірге ертіп алды.
Ол құрбандық отына жеткілікті етіп отындық ағаш жарып алып, Құдай өзіне айтқан жерге қарай жолға шықты.
Үшінші күн дегенде, Ыбырайым айналасына көз жүгіртіп, сол жерді алыстан көрді.
Сонда Ысқақ әкесіне: — Әке! — деп тіл қатты.
Ыбырайым: — Иә, ұлым, не айтайын деп едің, — деді.
Ыбырайым: — Ұлым, Құдай құрбандыққа шалынып, өртелуге қажетті қойды Өзі береді, — деді.
Мұнан соң Ысқақты байлап, осы ағаштардың үстіне жатқызды.
Ал сол сәтте Жаратқан Иенің періштесі оған көктен дауыстап: — Ыбырайым! Ыбырайым! — деп тіл қатты.
Періште: — Балаңа қол көтерме, оған ештеңе істеме! (Құдай былай дейді:) енді сенің Өзімді терең қастерлейтініңе көзім жетті.
Себебі Менен өзіңнің жалғыз ұлыңды да аямадың, — деді.
Ыбырайым төңірегіне көз тастағанда, қалың бұтаның ішінде мүйізінен шырмалып қалған қошқарды көрді.
Ол барып, қошқарды әкелді де, оны ұлының орнына құрбандыққа шалып, өртеп жіберді.
саған ақ батамды шүбәсіз үйіп-төгіп бере отырып, аспандағы жұлдыздар мен теңіз жағалауындағы құм қиыршықтары қаншалықты көп болса, Мен сенің ұрпақтарыңды да соншалықты сансыз етіп көбейтемін.
Олар жауларын жеңіп, қалаларын басып алатын болады.
Сенің ұрпағың арқылы жер бетіндегі барлық ұлттарға ақ батам қонатын болады.
Содан Ыбырайым сол маңайда қоныстанып тұрып қалды.
Атап айтқанда, ол тұңғышы Усты, оның інісі Бузды, Араманың әкесі Кемуелді
Осы Бетуелдің қызы Рабиға болды.
Сол сегіз ұлды Мылқа Ыбырайымның інісі Нахорға туып берді.
Сара жүз жиырма жеті жыл өмір сүрді.
Ақырында ол Қанахан елінде, қазір Хеброн деп аталатын Кирият-Арба қаласының маңында дүниеден өтті.
Ыбырайым Сараны жоқтап қайғырып, оның шатырына кірді.
Кейін ол мәйіттің қасынан шығып, сол жерде тұрған хеттік ақсақалдарға барып, олардан:
— Мен араларыңызда жүрген жат жұрттық кірмемін.
Маған зират үшін бір жер танабын сатсаңыздар екен, — деп өтінді.
Хеттік ақсақалдардың жауабы мынау болды:
— Қымбатты мырза, бізге құлақ асыңыз.
Сіз арамызда Құдайдың батасы қонған көсем болып тұрып жатырсыз.
Марқұмды біздегі ең жақсы қабірге апарып қойыңыз.
Сонда Ыбырайым орнынан тұрып, хеттіктерге басын иіп былай деді:
— Егер марқұм әйелімді осы маңайда жерлесін десеңіздер, мына өтінішімді Сохар ұлы Ефронға жеткізсеңіздер екен.
Ол бәрінің алдында Ыбырайымға жауап беріп:
— Жоқ, мырзам, менің ұсынысымды тыңдаңыз.
Мен сізге егістікті беремін.
Ыбырайым елдің адамдарына тағы да басын иіп,
Ефрон оған ойын білдіріп:
— Мырзам, жарайды.
Танаптың құны — төрт жүз мысқал күміс, бұл мен үшін де, сіз үшін де түк емес.
Марқұмды сонда жерлей беріңіз, — деді.
Ыбырайым келісіп, хеттіктердің көзінше Ефрон атаған құнды — төрт жүз мысқал күмісті оған саудада қолданылатын өлшем бойынша таразыға салып өлшеп берді.
Ыбырайым мұнан кейін Сараның мәйітін Махпела даласындағы сол үңгірге апарып қойды.
Ыбырайым жасы ұлғайып, қартайған еді.
Жаратқан Ие оны қай жағдайда да жарылқап келді.
Бірде ол барлық мал-мүлкін басқаратын бас қызметшісін шақырып алып, оған: — Сен қолыңды менің жамбасымның астына қойып тұрып,
аспан мен жерді жаратқан Құдай Иеміздің алдында ант бер: сен ұлым Ысқаққа әйелді бірге тұрып жатқан қанахандықтардың қыздарынан алып бермейсің.
Қайта, менің туған жеріме, туысқандарыма барып, сол жақтан алып келесің, — деп бұйырды.
Қызметшісі одан: — Егер қалыңдық маған еріп осы елге келгісі келмейтін болса, онда не істейін? Ұлыңызды өзіңіз көшіп келген елге қайтарып апарайын ба? — деп сұрады.
Ыбырайым: — Сен ұлымды ол жерге қайтып апарудан сақ бол!
Себебі көктегі Құдай — Жаратқан Ие мені әкемнің үйінен, туған жерімнен алып шығып, «осы елді сенің ұрпақтарыңа беремін» деп маған ант берді.
Егер қалыңдық саған еріп келгісі келмесе, маған берген антыңнан босайсың.
Бірақ қайткен күнде де ұлымды сол жаққа қайтып апарушы болма! — деп мықтап ескертті.
Қызметші Ыбырайымның жамбасының астына қолын қойып, барлығын ол бұйырғандай етіп орындауға ант берді.
Бұл қыз-келіншектер су алуға келетін кешкі мезгіл еді.
Міне, мен осы жерде су көзінің қасында тұрмын.
Қала тұрғындарының қыздары су алуға келе жатыр.
Мен араларындағы бір бойжеткенге: құмыраңызды еңкейтсеңіз екен, су ішіп алайын деп айтқанда, ол маған: ішіңіз, мен түйелеріңізді де суарып берейін десе, сонда құлың Ысқаққа Өзің бұйыртқан қалыңдық сол қыз болып шықса екен деп Сенен тілеймін.
Қожайыныма жасаған рақымыңды осыдан білетін боламын», — деді.
Қызметші мінажатын аяқтамай тұрып-ақ, қала жақтан иығында құмырасы бар Рабиғаның келе жатқанын көрді.
Ол Мылқаның ұлы Бетуелдің қызы болатын, ал Мылқа Ыбырайымның інісі Нахордың әйелі еді.
Қызметші жылдам басып қыздың қасына келіп: — Құмыраңыздан кішкене су ішейінші, — деді.
Ол ішіп болған кезде қыз оған: — Мен түйелеріңізді де шөлдері қанғанша суарып берейін, — деп ұсынды.
Ол: — Мен Нахордың Мылқадан туған ұлы Бетуелдің қызымын, — деді.
— Бізде сабан да, жем де жетеді, түнейтін орын да бар, — деп қосты.
Рабиғаның Лабан деген ағасы бар еді.
Далада тұрып қалмаңыз.
үйіне алып барды.
Бірақ Ыбырайымның қызметшісі: — Мен келген шаруамды айтпай тұрып дәм татпаймын, — деді.
Лабан: — Онда жұмысыңызды айтыңыз, — деп келісті.
Жаратқан Ие оған көп қылып қой-ешкі мен ірі қара малын, алтын-күміс, құл-күңдерді, түйе мен есектерді сыйлаған.
Қожайыным маған: «Менің ұлыма әйелді бірге тұрып жатқан қанахандықтардың қыздарынан алып бермейсің.
Қайта, менің әкемнің үйіне, өз туған-туысқандарыма барып, қалыңдықты сол жақтан алып келесің» деп бұйырып, осылай істеуге ант бергізді.
Мен: «Егер қалыңдық маған ергісі келмесе ше?» деп сұрағанда, қожайыным маған былай деп жауап берді:
Осылай сен ұлыма әйелді өз туған-туысқандарымнан, менің әкемнің үйінен алып келе аласың.
Сен туысқандарыма барып, олар қызын ұзатуға келіспесе, онда берген антыңнан босайсың».
Су алуға бір бойжеткен келгенде, оған: құмыраңыздан кішкене су ішкізсеңіз екен деп айтайын.
Егер ол маған: ішіңіз, мен түйелеріңізді де суарып берейін десе, сонда қожайынымның ұлына Өзің таңдаған қалыңдық сол қыз болып шықса екен деп Сенен тілеймін».
Мен одан: «Маған ішуге су беріңізші», — деп сұрадым.
Ол тез иығындағы құмырасын түсіріп: «Ішіңіз, мен түйелеріңізді де суарып берейін» деді.
Осылай су ішіп алдым, ол түйелерімді де суарып берді.
«Кімнің қызысыз?» деп сұрағанымда: «Мен Нахордың Мылқадан туған ұлы Бетуелдің қызымын» деп жауап берді.
Сонда мен оған сырға тағып, қос білегіне білезік салдым.
Біз сізге не қарсы болып, не қостап түк айта алмаймыз.
Жаратқан Ие шешіп қойғандай, қызымыз қожайыныңыздың баласының әйелі болсын, — деп жауап берді.
Оның ағасы мен анасына да құнды сыйлықтар ұсынды.
Содан кейін жолға шығарсыздар, — деп ұсынды.
Ол: — Иә, жолға шығуға дайынмын, — деп жауап берді.
Сонда олар Рабиғаны және күтуші әйелін Ыбырайымның қызметшісі мен оның адамдарына ертіп жіберуге келісті.
Туысқандары Рабиғаға бата беріп былай деді: «Қарындасымыз, сан мыңдаған Ұрпақтардың анасы болғын, Жауларының қалаларын Үрім-бұтағың басып алсын!»
Сол кезде Ысқақ Қанаханның оңтүстік аймағында тұратын.
Рабиға да Ысқақты көрді.
Ол: — Бұл — менің қожайыным, — деп жауап берді.
Сонда Рабиға пердесімен бетін жауып алды.
Қалыңдығы Ысқаққа қатты ұнады.
Жоқшаннан Сәба мен Дедан туды.
Деданнан кезінде ашурлықтар, летуштіктер және леумдіктер тарады.
Мадиянның ұлдарының аттары мыналар: Ефа, Ефер, Ханох, Абида, Елдаға.
Өзінің көзі тірісінде ол кәнизактарынан туған ұлдарына енші беріп, оларды шығыс жаққа, өз ұлы Ысқақтың маңынан алшақтау жерге, жіберді.
Ыбырайым барлығы жүз жетпіс бес жыл жасады.
Ол мағыналы өмір сүріп, жасы ұлғайған шағында о дүниеге, ата-бабаларының қасына аттанды.
Бұл жер танабы мен үңгірді Ыбырайым кезінде хеттіктерден сатып алған болатын.
Ыбырайымның Сараның мысырлық күңі Ажардан туған ұлы Ысмағұлдың үрім-бұтағының шежіресі мынау:
Ысмағұлдың ұлдарынан тараған ұрпақтар рет-ретімен былай аталады: Ысмағұлдың тұңғышы Набайот, одан кейін Қидар, Адбел, Мипсам,
Мишма, Дума, Масса,
Хадад, Тема, Етур, Нафиш, Кедмах туды.
Бұлар Ысмағұлдың он екі ұлынан тарап, жартылай көшпенді, жартылай отырықшы болып, мекендеген жеріне қарай бөлінген рулардың он екі көсемі болды.
Ысқақ қырық жасында солтүстік Месопотамияда тұратын арамалық Бетуелдің қызы, Лабанның қарындасы Рабиғаға үйленді.
Әйелі бала көтермегендіктен, Ысқақ ол үшін Жаратқан Иеге жалына сиынды.
Егіз ұлды болғанда, Ысқақ алпыста еді.
Ысқақ баласы аулаған аңның етін ұнатқандықтан, Есауды жақсы көретін.
Бір күні Жақып тамақ пісіріп жатқанда, Есау шаршап, қарны ашып даладан келді.
Сондықтан ол кейін Едом (яғни «Қызыл») деп аталды.
Сонда Жақып оған нан және қызыл жасымықтан пісірген көжені ұсынды.
Есау ішіп-жеп болған соң жөніне кетті.
Бір кезде Ыбырайымның тұсында болғандай, елді тағы да аштық жайлады.
Сонда Ысқақ філістірлердің патшасы Әбумәліктің еліндегі Герар қаласына қарай жол тартты.
Сенің ұрпақтарыңа осы жерлердің бәрін табыстап, әкең Ыбырайымға берген антымды жүзеге асырамын.
Сенің ұрпақтарың арқылы жер бетіндегі барлық ұлттарға ақ батам қонатын болады.
Өйткені Ыбырайым Менің тілімді алып, берген бұйрықтарыма, ережелеріме және өсиет сөздеріме түгел құлақ асып, жүзеге асырды», — деді.
Сонда Әбумәлік Ысқақты шақыртып алып: — Ол сенің әйелің екен ғой! Сен қалайша оны қарындасым деп жүрсің? — деп жекіді.
Ысқақ оған: — Өйткені оған бола мені өлтіріп тастар деп ойладым, — деді.
Сонда біз кінәлі болып қалатын едік, — деп сөкті.
Содан Әбумәлік халыққа мынандай жарлық шығарды: «Кімде-кім мына ерлі-зайыптыға тиіссе, сол өлімге кесіледі!»
Осылай ол байи берді.
Әбумәлік те: «Біздің жақтан көшіп кет, бізден әлдеқайда күшейіп алдың», — деп Ысқаққа теріс қарады.
Ысқақ сол арадан көшіп, шатырларын Герар аңғарына тігіп, қоныстанды.
Кейін қызметшілері тағы бір құдық қазды.
Герарлық бақташылар оған да таласты.
Ысқақ оны «Қастасу құдығы» деп атады.
Бұл түні оған Жаратқан Ие аян беріп: «Мен әкең Ыбырайым сиынатын Құдаймын.
Қызметшім Ыбырайым үшін сенің үрім-бұтағыңды өте көп етемін», — деді.
Сол маңайға шатырларын тігіп, қызметшілеріне құдық қаздырды.
Ысқақ оларға: — Маған неге келдіңіздер? Менімен өштесіп, қуып жіберген едіңіздер ғой, — деген сұрақ қойды.
Олар: — Біз Жаратқан Иенің сізді көз алдында ұстайтынын анық көріп тұрмыз.
Сіз бен біздің арамызда антпен бекітілген келісім болу керек деп шештік.
Сіз қалай дегенмен Жаратқан Иенің батасы қонған адамсыз ғой, — деп жауап берді.
Бәрі ертеңіне ерте тұрып, бір-біріне ант берісті.
Содан Ысқақ оларды жолға шығарып салып, жылы жүзбен қоштасты.
Сол күні Ысқақтың қызметшілері оған өздері қазған құдық туралы: «Біз су таптық», — деп хабар жеткізді.
(Ысқақтың тұңғышы) Есау қырық жасқа толғанда хеттік Бегеридің қызы Ехудитті және хеттік Елонның қызы Басематты әйелдікке алды.
— Иә, тыңдап тұрмын.
Ысқақ: — Мен қартайдым, қай күні өлерімді білмеймін.
Сен садақ пен қорамсағыңды алып, маған даладан бір аң аулап әкел.
Соның етінен мен сүйсініп жейтіндей дәмді тағам пісіріп, алып кел.
Есау аң аулап әкелу үшін далаға шығып кеткеннен кейін,
Рабиға Жақыпқа былай деп кеңес берді: — Тыңда, мен әкеңнің ағаң Есауға:
Мен оны жеп, өлмей тұрғанда саған Жаратқан Иенің алдында батамды берейін» дегенін естідім.
Ұлым, саған айтатын ақылыма мұқият құлақ сал:
қораға барып, маған екі қоңды лақты алып кел.
Олардан дәмдеп, әкең сүйсініп жейтін тағам дайындаймын.
Соны әкеңе апар, ол жесін.
Бірақ Жақып шешесіне: — Ағамның денесін қалың түк басқан, ал менде жоқ.
Сонда шешесі: — Саған деген қарғысты өз мойныма аламын.
Сен айтқанымды істеп, маған екі лақты әкеп бер, — деп жауап қатты.
әрі сойылған лақтардың терісімен оның түксіз мойны мен екі білегін жапты.
Жақыптың қолына өзі әзірлеген дәмді тамағы мен пісірген нанын ұстатты.
— Мен тұңғышыңыз Есаумын.
Ысқақ: — Ұлым, қалайша оны тез тауып алдың? — деп сұрағанда, Жақып: — Сіздің Құдайыңыз Жаратқан Ие оны маған кездестірді, — деп жауап қайтарды.
Сонда Ысқақ: — Ұлым, маған жақындашы.
Оған батасын бермек болды,
Жақып: — Иә, солмын, — деп жауап берді.
Содан соң Ысқақ: — Ұлым, маған жақын келіп, мені сүй, — деді.
Содан ол ұлына батасын беріп былай деді: «Ұлымның иісі Жаратқан Ие Жарылқаған даланың иісіндей.
Айырмасын Құдай сені аспан шығынан, Әрі топырақтың құнарлылығынан, Ағыл-тегіл астық пен жүзім шырынынан!
Сонда әкесі одан: — Сен кімсің? — деп сұрады.
Енді батам сол күйінде қалады, — деді.
Сонда Есау: — Оның аты Жақып қой, ол мені екі рет алдап үлгерді.
Соңында Ысқақ оған бата беріп былай деді: «Құнарлы топырақ пен аспан шығынан Сен алшақтау мекендейтін боласың.
Есау сол кезден бастап Жақыпты әкесінен алдап алған батасы үшін жек көрді.
Содан кейін Жақыптың көзін құртамын», — деді.
Үлкен ұлының бұл сөздері Рабиғаның құлағына шалынды.
Сонда ол кенжесін шақырып алып: «Ағаң Есау кек алып сені өлтірмекші.
Егер Жақып та мына хеттік әйелдер сияқты жергілікті қыздардан әйел алатын болса, онда маған өмір сүрудің не қажеті бар?» — деді.
Сонда Ысқақ Жақыпты шақырып алып, оған батасын беріп, былай деп өсиет айтты: «Сен қанахандық әйелге үйленбе!
Құдіреті шексіз Құдай сені жарылқап, ұрпақты етіп, сенен бір топ ұлттарды таратсын!
Құдайдың Ыбырайымға берген батасы саған да, ұрпақтарыңа да қонсын.
Ал Есау болса, Ысқақтың Жақыпты әйел алу үшін солтүстік Месопотамияға жібергенін, оған батасын беріп тұрып: «Қанахандықтардың қыздарына үйленбе!» — деп өсиеттегенін
және Жақыптың әке-шешесінің тілін алып, сол жаққа кеткенін естіді.
Осы арқылы Есау әкесінің (жалған тәңірлерге табынатын) қанахандық әйелдерді қаншалықты жаратпайтынына көзін жеткізді.
Сондықтан ол Ыбырайым ұлы Ысмағұлға барып, әйелдерінің үстінен оның қызы, Набайоттың қарындасы Махалатты да әйелдікке алды.
Ал Жақып Бер-Шебадан шыққаннан кейін, Харанға қарай беттеген еді.
Күн батып кеткендіктен, жеткен жерінде түнеп қалды.
Ол сол жерден бір тасты алып, басына жастанды да, ұйқыға кетті.
Ұйықтап жатып, түс көрді.
Түсінде оған жерден көкке дейін жетіп тұрған баспалдақ көрінді.
Құдайдың періштелері оның үстімен бір шығып, бір түсіп жүр екен.
Соның басында тұрған Жаратқан Ие аян беріп былай деді: «Мен Жаратқан Иемін, атаң Ыбырайым мен әкең Ысқақтың сиынатын Құдайымын.
Сен ұйықтап жатқан жерді саған және ұрпақтарыңа беремін.
Сенің үрім-бұтағың жер бетіндегі құм түйіршіктеріндей сансыз көп болады.
Өзің және ұрпақтарың арқылы жер бетіндегі барлық ұлттарға батам қонады.
Ертеңіне Жақып ерте тұрып, басына жастанған тасты ескерткіш ретінде тұрғызды.
Содан Жақып ант етіп былай деп уәде берді: «Егер Құдай маған жар болып, осы сапарымда аман сақтаса, жейтін нан, киетін киіммен қамтамасыз етіп,
әкемнің үйіне аман-есен қайтарса, онда Жаратқан Ие менің сиынатын Құдайым болады.
Мен ескерткіш ретінде орнатқан осы тас Құдайға ғибадат ететін орын болмақ.
Я, Құдайым, Сенің маған беретініңнің барлығының оннан бір бөлігін Өзіңе арнамақпын».
Жақып сапарын әрі қарай жалғастырып, шығыс еліне жетті.
Сол жерде ол далада тұрған бір құдықты көрді.
Барлық отарлар жиналғаннан кейін малшылар тасты аударып тастап, малдарын суарып, болған соң құдық аузын қайтадан бекітіп қоятын.
— Нахор ұлы Лабанды білесіңдер ме? — Иә, білеміз.
— Оның хал-жағдайы жақсы ма? — Жақсы.
Міне, оның қызы Рахила қойларын айдап келе жатыр.
Қойларды суарып, өріске шығарыңдар, — дегенде,
малшылар: — Барлық мал жиналып, құдық аузындағы тас алынып тасталғанша, олай істей алмаймыз.
Себебі ол да мал бағатын.
Жақып нағашысы Лабанның қызы Рахиланы және оның қойларын көрісімен, құдық аузындағы тасты аударып тастап, малдарын суарып берді.
Сонан соң Рахиланың бетінен сүйіп, дауыстап жылап,
өзін: «Әкеңнің жиені, Рабиғаның ұлымын», — деп таныстырды.
Сонда Лабан: «Сен қандас бауырымсың», — деп, оған құшағын жайды.
Лия көзінде оты жоқ, тартымсыз, ал Рахила сұлу, дене бітімі әдемі болатын.
Менің қасымда қал, — деп келісті.
Уақыты жеткенде Жақып Лабаннан: «Келісілген мерзім аяқталды.
Маған қалыңдығымды беріңіз, үйленгім келеді», — деп рұқсат сұрады.
Лабан күңі Зилпаны Лияға жеке қызметшісі етіп берді.
Таң атқанда, міне ғажап, қалыңдық Лия болып шықты! Жақып Лабанға: — Бұл не істегеніңіз? Сізге Рахиланы алу үшін қызмет еттім емес пе? Мені неге алдадыңыз? — деп ашуланды.
Лабан оған: — Бізде үлкені тұрғанда кіші қызын ұзатпайды.
Ол үшін тағы да жеті жыл қызмет етесің, — деген шешімін айтты.
Жақып бұған келісіп, бір апта бойы тойды Лиямен өткізді.
Мұнан соң Лабан оған кіші қызы Рахиланы да қосты.
Бұдан кейін ол Лабанның қол астында тағы да жеті жыл қызмет етті.
Жаратқан Ие Жақыптың Лияны ұнатпайтынын көрген соң, оған балалы болу қабілетін сыйлады.
Ол: «Шеккен жәбіріме Жаратқан Ие қарады.
Мұнан соң да Лия құрсақ көтеріп, ұл тапқанда: «Енді Жаратқан Иені мадақтай беремін», — деп, ұлын Яһуда («Мадақтау») деп атады.
Содан кейінгі жылдары ол бала көтермеді.
Рахила өзі Жақыпқа бала туып бермегендіктен әпкесіне қызғана қарап, күйеуіне: — Маған бала берші, әйтпесе өлемін! — деді.
Жақып оған: — Саған бала тууды бұйыртпаған Құдай мен емеспін ғой! — деп қатты ашуланды.
Ал Рахила: — Мынау күңім Балха, сонымен жақындас.
Ол мен үшін бала туып берсін, соның арқасында мен де балалы болайын, — деп,
Балханы Жақыпқа қосты.
Онымен бірге болған соң,
күңнің аяғы ауырлап, ұл туды.
Бұдан кейін Рахиланың күңі Жақыпқа тағы бір ұлды туып берді.
Кейін Лияның күңі Зилпа Жақыпқа екінші ұлын туды.
Рубен егін орағы кезінде даладан махаббат алмасы деген жемістер тауып алып, шешесі Лияға алып келді.
Сонда Рахила Лиядан: — Ұлыңның махаббат алмасынан берші, — деп сұрады.
Ал Лия:
Соны ұлымның әкелген махаббат алмаларына сатып алдым», — деді.
Содан ол түнді Лиямен өткізді.
Құдай Лияның тілегін қабылдап, ол екіқабат болып, Жақыпқа бесінші ұлды туды.
Рахила ұл туып: «Құдай мені масқаралықтан құтқарды», — деді.
Рахила Жүсіпті туғаннан кейін Жақып Лабанға тіл қатып: — Маған өз жеріме, туған еліме қайта оралуыма рұқсат етіңіз.
Алуға тиісті ақыңды өзің белгілеші, мен оны төлемекпін, — деп жауап қатты.
Лабан: — Мен саған не беруім керек? — деп сұрады.
Жақып: — Маған түк бермей-ақ қойыңыз.
Мына ұсынысымды қабылдасаңыз, ұсақ малдарыңызды әрі қарай баға берейін.
Бүгін барлық отарларыңызды аралап шығайық.
Лабан: — Жарайды, айтқаныңдай болсын, — деп келісті.
Алайда сол күні Лабан (айлакерлік жасап) ұрғашысы бар, еркегі бар барлық ала, тарғыл ешкілер мен қара қозыларды өзіне айырып алып, ұлдарының қарамағына жіберді де,
Жақыптың қасынан үш күндік жерге қоныс аударды.
Сонда Жақып теректің, бадам ағашының, шынардың жас шыбықтарын алып, ақ жолақтары айқын көрінетіндей етіп қабықтарын аршыды.
Қойлар ала шыбықтар жатқан науаның қасына келіп,
бір-бірімен шағылысқанда, олардан тарғыл, қара ала қозылар туды.
Сол шамада Лабанның ұлдарының: «Жақып әкеміздің бар жиған-тергенін иемденіп алды.
Ол өз байлығын әкеміздің мал-мүлкі арқылы жасады», — деп наразыланып жүргені Жақыптың құлағына шалынды.
Жақып Рахила мен Лияны мал жайып жүрген далаға шақыртып алып,
оларға былай деді: — Мен әкелеріңнің маған бұрынғыдай қарамайтынын байқап жүрмін.
Бірақ сол кісіден көңілім қалды, ол алатын ақымды он рет өзгертті.
Сол-ақ екен, отардағы бүкіл малдар теңбіл қозыларды туды.
Ол: «Шұбар малдар сенікі болсын», — деп еді, отардағы бүкіл малдар шұбар қозыларды туды.
Осылайша Құдай әкелеріңнің малын одан алып, маған берді.
Малдардың шағылысар уақыты келгенде түс көрдім.
Ол маған Құдайдың хабарын жеткізіп: «Басыңды көтеріп, қара! Ешкілермен шағылысып жүрген текелердің барлығы шұбар, теңбіл, ала.
Мен саған Бетелде көрінген Құдаймын.
Енді тұрып, сапарға дайындал.
Бұл жерді тастап, туған еліңе қайт!» — деді.
Шындығында әкеміздің Құдай алып қойған байлығы біздікі, балаларымыздың үлесі.
Енді Құдай не айтса, соны істей көріңіз, — деп жауап берді.
Содан Жақып жолға жиналып, балалары мен әйелдерін түйелерге отырғызды да,
Үш күн өткен соң Лабан Жақыптың қашып кеткені туралы естіді.
Лабан да туыстарымен сол жерге шатырларын тікті.
Лабан Жақыпқа былай деп тіл қатты: — Бұл не қылғаның? Мені алдап, қыздарымды соғыста қолға түскен тұтқын сияқты алып кетіпсің!
Неге мені алдап, түк айтпастан жасырын түрде қашып кеттің? Мен сені қуана-қуана ән-күймен думандатып шығарып салатын едім ғой.
Енді менің сендерге жамандық істеуге де күшім жетуші еді.
Бірақ соңғы түні әкеңнің Құдайы маған: «Сен Жақыпқа не жақсы, не жаман сөз айтудан сақ бол!» — деп аян берді.
Алайда неліктен менің тәңірлерімді ұрлап алып кеттің? —
Жақып оған: — Мен қыздарыңызды тартып әкетерсіз деп қорыққан едім.
Ал тәңір мүсіндеріңізді кімнен тапсаңыз, сол адам тірі қалмасын.
Егер бір нәрсе тапсаңыз, алыңыз, — деді.
Рахиланың мүсінделген тәңірлерді ұрлап алғанын Жақып білмейтін.
Сондықтан Лабан бүкіл шатырдың ішін ақтарса да, түк таппады.
Қазір менің әйелдерге тән ауыратын кезеңім», — деді.
Сіз менің бүкіл үй ішімді тінтіп шықтыңыз, сонда өзімдікі деген бір зат таптыңыз ба? Сондай зат тапсаңыз, оны өзіңіздің де, менің де туыстарымыздың алдында көрсетіңізші! Екеуімізге төрелігін солар айтсын.
Мен қасыңызда жиырма жыл бойы болдым.
Сіздің қой-ешкілеріңіз ешқашан іш тастаған емес.
Сізге ешқашан жыртқыш аңдар талап тастаған қойларды әкелген емеспін.
Қайта, олардың орнын өзім толтыруға тиісті болдым.
Малдар мейлі күндіз, мейлі түнде ұрлансын, сіз оларды маған төлеттірдіңіз.
Күндіз ыстықта, түнде суықта жүріп, ұйқы көрмедім.
Осылайша үйіңізде жиырма жыл жүрдім, он төрт жыл бойы қыздарыңыз үшін, алты жыл малдарыңыз үшін қызмет істедім.
Егер атамның Құдайы, яғни Ыбырайым сиынатын Құдай — «Ысқақтың үрейлі Қорғаушысы» маған жар болмағанда, сіз мені құр қол қоя берер едіңіз.
Бірақ Құдай мүшкіл халіме, ауыр еңбегіме назар аударып, өткен түнде менің пайдама үкім кесті.
Ал Лабанның жауабы мынау болды: — Әйелдер менің қыздарым, балалар да менікі, малдар да менің малым.
Кел, сен екеуіміз арамызда айғақ ретінде жүретін келісім жасайық.
Сонда Жақып бір үлкен тасты алып, ескерткіш ретінде орнатып,
Лабан: «Бұл тас төбе бүгін екеуіміздің арамыздағы айғақ», — деді.
Ол төбенің Миспа («Қарауыл мұнарасы») деген аты да бар.
Өйткені Лабан: «Біз бір-бірімізден көз жазып қалғанымызда, Жаратқан Ие үстімізден қарауыл болып тұрсын.
Егер сен қыздарыма нашар қарап, олардың үстінен тағы әйел алсаң, екеуіміздің арамызда ешқандай төреші тұрмаса да, айғақ ретінде Құдайдың тұратыны есіңде болсын, — деген еді.
Лабан Жақыпқа тағы былай деді: — Міне, төбе, міне, екеуіміздің арамызда мен орнатқан тас ескерткіш.
Арам оймен осы төбе мен ескерткіштен әрі өтіп не мен саған қарай бармаймын, не сен маған қарай келме! Соның куәсі ретінде мына тас төбе де, тас ескерткіш те тұратын болсын.
Ыбырайым мен Нахор және олардың әкелері мойынсұнған Құдай екеуіміздің арамызда төрелік етсін».
Сонда Жақып әкесі Ысқақ «Үрейлі Қорғаушым» деп сиынған Құдайдың атымен ант берді.
Содан кейін тау басында құрбандыққа қой сойып, туыстарын асқа шақырды.
Олар тамақ ішіп, сол тауда түнеп шықты.
Таңертең ерте Лабан орнынан тұрып, немерелері мен қыздарының беттерінен сүйіп, оларға батасын берді.
Осылай ол өз мекеніне қайтып кетті.
Жақып жолға шыққанда оған Құдайдың періштелері кездесті.
Жақып Едом еліндегі Сейір жерінде тұратын ағасы Есауға өзінен бұрын хабаршыларын жіберіп, оларға былай деп тапсырды:
— Қожайыным Есауға былай деңдер: сіздің құлыңыз Жақып сізге сәлем жолдайды.
Шабармандары қайта оралып: — Ағаңыз Есауға бардық.
Ол сізге қарсы келе жатыр, қасына ерткен төрт жүз жігіті бар! — деген хабар әкелді.
Жақып қатты қорқып, үрейі ұшып кетті.
Сондықтан ол өзімен бірге жүрген адамдарын, ірілі-ұсақты малдары мен түйелерін екі көшке бөліп:
«Егер Есау көштердің біреуіне жолығып, басып алып жатса, екіншісі қашып құтыла алар», — деп амалдады.
Содан кейін Жақып мінажат етіп былай деді: «Уа, атам Ыбырайым мен әкем Ысқақтың сиынатын Құдайы, о, Жаратқан Ие! Сен маған: туған еліңе, туыстарыңа қайта орал! Мен саған жақсылық істеймін деген едің ғой.
Ал Сен маған: саған көп жақсылық істеп, ұрпағыңды сансыз көбейтемін, олар санаса сан жетпейтін теңіз жағалауындағы құм түйіршіктеріндей көп болады деп сөз бергенсің».
Бұл түні Жақып сол жерде қалып, өзінің тапқан мал-мүлкінен ағасы Есауға сыйға тарту үшін
екі жүз ешкі мен жиырма текені, екі жүз саулық пен жиырма қошқарды,
отыз боталы інгенді, қырық сиыр мен он бұқаны, жиырма ұрғашы және он еркек есекті бөлек таңдап алды.
Жақып әр қызметшісінің қолына жеке-жеке табын тапсырып: «Менің алдыма түсіп жүре беріңдер! Ал табындардың араларында едәуір қашықтық болсын!» — деп бұйырды.
Бірінші болып бастап жүретін қызметшіге ол: — Егер сені ағам Есау көріп: «Сен кімдікісің, қайда барасың, айдап келе жатқан малың кімдікі?» деп сұраса,
сен: «Бұлар құлыңыз Жақыптікі.
Бұл — оның қожайыны Есауға арнаған сыйлығы.
Мүмкін, ол мені жылы жүзбен қарсы алатын шығар», — деп ойлады.
Осылайша сыйлыққа арналған отар-табындар Жақыптан бұрын кетті, ал өзі көш тұрақтаған жерде түнеп қалды.
Оларды судан өткізіп алған соң, барлық мал-мүлкін де арғы жаққа өткізіп,
өзі бергі жақта жалғыз қалды.
Ол Жақыпты жеңе алмайтынына көзі жеткенде оның жамбасына қолын тигізді.
Әлгі кісі: — Мені қоя бер, таң атып қалды, — деді.
Ол: — Жақып (яғни «Алдамшы»), — деді.
Әлгі: — Сен енді қайтып Жақып деп аталмайсың.
Жақып: — Өз есіміңді айта гөр, — деп өтінді.
Жақып осы жерді «Пенуел» («Құдайдың бет-жүзі») деп атап, «Мен Құдаймен бетпе-бет кездестім, сонда да жаным аман қалды», — деді.
Ал ол жамбасынан ақсап жүрді.
Исраилдің үрім-бұтағы осыны ескеріп күні бүгінге дейін жамбастағы сіңір етті жемейді.
Оның қасында ілестірген төрт жүз жігіті болды.
Сонда Жақып балаларын Лияға, Рахилаға және екі күңіне бөліп беріп,
күңдерді балаларымен алдына, олардың артына Лияны балаларымен, ең соңына Рахиланы Жүсіппен тұрғызды.
Есау басын көтеріп, әйелдер мен балаларды көргенде: — Мына қасыңа ерткендерің кім? — деп сұрады.
Жақып: — Бұлар — Құдай сіздің құлыңызға сыйлаған балалар, — деді.
Күңдер балаларымен ілгері шығып, Есауға бастарын иді.
Содан кейін Лия да балаларымен келіп, оған тағзым етті.
Есау:
Бауырым, өз мал-мүлкіңе өзің ие бол, — деді.
Өзіңізге арнаған осы тартуларымды қабыл алыңызшы.
— Жолға шығайық, мен сендермен бірге жүремін, — деді.
Бірақ Жақып былай деп жауап берді: — Қожайыным өзі біледі, менің жас балаларым бар, қозылы қойларым мен бұзаулы сиырларыма да абай болуым керек.
Есау: — Ендеше мен ертіп келген жігіттердің бірнешеуін қасыңа қалдырып кетейін, — деп ұсынды.
Ал Жақып: — Рақмет, оның қажеті жоқ.
Содан Есау сол күні-ақ Сейір жеріне кері аттанды.
Сол себептен осы жерге Соқот («Қоралар») деген ат қойылды.
Кейін Жақып солтүстік Месопотамиядан қайтып келген сапарын аяқтап, аман-есен Қанахан елінде орналасқан Сихем қаласына жетті.
Ал Хамордың бір ұлының аты Сихем болатын.
Сихемнің әкесі Хамор Жақыппен сөйлесу үшін қаладан шығып, оған келді.
Не болғанын естігенде жігіттер қатты ренжіп, бойларын ашу кернеді.
Қыз алысып, қыз беріскен құдандалы болайық.
Сихем де қыздың әкесі мен ағаларынан: — Маған мейірімділік таныта көріңіздер.
Не қаласаңыздар, соны беремін.
Қалыңмалдың және қызға арналған сыйлықтардың мөлшерін мейлінше көп атай беріңіздер, мен беруге даярмын.
Бірақ қарындастары Динаның абыройы төгілгендіктен, Жақыптың ұлдары Сихем мен Хаморды алдап былай деді:
— Олай істей алмаймыз.
Қарындасымызды сүндеттелмеген жігітке қосуға болмайды.
Сонда сіздермен қыз алысып, қыз беріскен құдандалы халық болып, бірге тұратын боламыз.
Ал егер сүндетке отырудан бас тартсаңыздар, қарындасымызды алып, өз жөнімізге кетеміз.
Олардың ұсынысы Хамор мен Сихемге ұнады.
Оларға тіл қатып былай деді:
«Мына адамдар бізге бейбіт ниетпен келді.
Осылай өз отар-табындары мен жиған-тергендерінің бәрі де біздікі болмай ма? Ал енді айтқандарымен келісейік, сонда олар осында бізбен бірге тұрып қалмақ».
Хамор мен Сихемнің ұсынысы алаңда жиналған барлық беделді ер адам атаулының қолдауын тапты.
Сондықтан қала қақпасынан кіріп-шығып жүрген бүкіл еркек кіндіктілер сүндеттелді.
Олар Хамор мен Сихемді де семсерлерімен шауып өлтіріп, қарындастары Динаны Сихемнің үйінен алып кетті.
Олар қой-сиырлары мен есектерін, іште, сыртта жатқан
Ал Жақып Шимон мен Леуіге қатты наразыланып: — Сендер мені осы жерде тұрған қанахандықтар мен перездіктерге жек көрінішті қылып, бақытсыздыққа итермеледіңдер.
Мендегі адамдар азғана.
Әлгілер жиналып қарсы шығып, мені жеңіп, үй ішіммен жоқ қылар, — деп сөкті.
Сонда Жақыптың қасындағы адамдары оған қолдарындағы мүсінделген бүкіл бөтен тәңірлерді және тұмар-сырғаларын табыстады.
Себебі ағасынан қашып бара жатқан кезінде Құдай оған сол жерде аян берген еді.
Осы шамада Рабиғаның күтуші шешесі Дебора қайтыс болды.
Ол Бетелден төменірек жердегі емен ағашының түбіне жерленді.
Сондықтан сол ағаш «Жоқтау емені» деп аталып кетті.
«Сенің есімің — Жақып.
Өсіп-өніп, ұрпақтарың көбейсін! Сенен халық, тіпті көптеген халықтар тарап, патшалар да шығатын болады.
Ыбырайым мен Ысқаққа беруге уәде еткен елді Мен саған да, кейінгі ұрпақтарыңа да беремін», — деді.
Құдай өзіне тіл қатқан сол жерді ол Бетел («Құдай үйі») деп атайтын.
Ол қатты қиналып босанды.
Рахила хал үстінде жатып, соңғы демін шығарарда, баланы Бенони («Бәлемнің ұлы») деп атады.
Рахиланың құлпытасын осы күнге дейін көруге болады.
Ол сол елде тұрған кезде тұңғышы Рубен әкесінің кәнизагы Балхамен жақындасты.
Жақыптың он екі ұлы болды.
Рахиланың күңі Балхадан туған ұлдары: Дан мен Нафталим.
Лияның күңі Зилпадан туған ұлдары: Ғад пен Ашир.
Жақыптың солтүстік Месопотамияда туған ұлдары осылар болды.
Ақырында Жақып Хеброн деп те аталатын Кирият-Арбадағы Мамреге әкесі Ысқаққа қайтып келді.
Ысқақ жүз сексен жыл жасады.
Ол мағыналы өмір сүріп, жасы ұлғайған шағында жан тапсырып, о дүниеге, ата-бабаларының қасына аттанды.
Үрім-бұтағы оны азалап, ұлдары Есау мен Жақып мәйітін қабірге апарып қойды.
Едом деп те аталатын Есаудың үрім-бұтағының шежіресі мынау:
Есау Қанахан елінде жергілікті үш қызға үйленді.
бұлардан кейін Есау тағы Ысмағұлдың қызы, Набайоттың қарындасы Басематты да әйелдікке алды.
Адах Есауға Елипазды, Басемат Рәгуелді,
Бұлар Есаудың Қанахан елінде дүниеге келген ұлдары.
Есау әйелдерін, ұлдары мен қыздарын, үйіндегі барлық қызметшілерін, сонымен бірге бүкіл ірілі-ұсақты малдарын, Қанахан елінде тапқан барлық дүние-мүлкін алып, інісі Жақыптан бөлектеніп, басқа бір елге қоныс аударды.
Ағайынды адамдардың мал-мүлкінің көптігі соншалықты, олардың бірігіп қоныстануына жағдай болмады.
Сейірдің таулы жерін мекендеген едомдықтардың түп атасы Есаудың үрім-бұтағының шежіресі мынау:
Елипаздың ұлдары Теман, Омар, Сефо, Ғатам, Кеназ еді.
Рәгуелдің ұлдары Нахат, Зарах, Шаммах, Миза.
Есаудың кейінгі әйелі Охолибаманың оған сыйлаған ұлдарының аттары: Егуш, Яғлом, Қорах.
Охолибама Анахтың қызы, Сибеонның немересі еді.
Есаудың ұрпақтарының ішіндегі рубасылар: оның тұңғыш ұлы Елипаздың ұлдары — Теман, Омар, Сефо, Кеназ,
Ғатам, Амалек.
Есаудың ұлы Рәгуелдің ұлдары — Нахат, Зарах, Шаммах, Миза.
Рәгуелден тараған осы рубасылар да Едом елін мекендеді.
Олар Есаудың әйелі Басематтан тараған немерелері болатын.
Есау Едом деп те аталады.
Ал хорлық Сейірдің сол елде тұрған ұлдары: Лотан, Шобал, Сибеон, Анах,
Дишон, Езер, Дишан.
Бұлар Сейірдің ұлдары әрі Едом жеріндегі хорлықтардың рубасылары болатын.
Шобалдың ұлдары: Албан, Манахат, Ебал, Шефо, Онам.
Сибеонның ұлдары: Аях пен Анах.
Анахтың балалары: ұлы Дишон, қызы Охолибама.
Дишонның ұлдары: Хемдан, Ешбан, Итран, Керан.
Езердің ұлдары: Билхан, Зағауан, Ақан.
Дишанның ұлдары: Ус пен Аран.
Хорлықтардың рубасылары мыналар: Лотан, Шобал, Сибеон, Анах,
Бұлар хорлықтардың Сейір жерін мекендеп, билейтін аймақтарына қарай бөлінген рубасылары болды.
Хушам дүние салғанда Бедад ұлы Хадад патшалық құрды.
Ол Моаб даласында мадияндықтарды жеңіп шықты.
Хушамның тұрған қаласының аты Ауит болатын.
Хадад дүние салғанда Масректен келген Самла патшалық құрды.
Саул дүние салғанда Ахбор ұлы Бағал-Ханан патша болды.
Ахбор ұлы Бағал-Ханан дүние салғанда Хадар патшалық құрды.
Оның тұрған қаласының аты Пау болатын.
Әйелі Мехетабелдің шешесі Матред, ал нағашы әжесі Месахаб еді.
Төмендегілер руларына, тұрған мекендеріне, өздеріне қойылған аттарына қарай бөлінген Есаудан тараған рубасылар: Тимна, Алуа, Етет,
Охолибама, Ела, Пинон,
Бұлар Едомнан шыққан, атамекендеріне қарай бөлінген рубасылар.
Едомдықтардың түп атасы Есаудың үрім-бұтағы туралы деректер осылар.
Әкелерінің оны өздерінен артық көретінін сезген ағалары Жүсіпті жаратпай, енді онымен жылы сөйлесе алмады.
Содан кейін олар Жүсіпке бұрынғыдан бетер теріс қарады.
Ағаларына айтқаны былай еді: — Менің көрген түсімді тыңдаңдаршы:
Ал сендердің бауларың менікін қоршап, оған иіліп тағзым етті! —
Міне, ғажап, бұл жолы маған күн мен ай, аспандағы он бір жұлдыз иіліп тағзым етті! — деді.
Бар, мен сені соларға жіберейін, — деді.
Әкесі:
— Барып, ағаларыңның хал-жағдайын, малдың күйін көріп қайт, — деп, баласын Хеброн аңғарынан Сихемге жіберді.
Жүсіп: — Мен бауырларымды іздеп жүрмін.
Олардың қай жерде мал бағып жүргенін білмейсіз бе? — деді.
Дотанға барайық дегенін құлағым шалды, — деп жауап қайтарды.
Ол ағаларына жақындамай жатып-ақ, Жүсіпті алыстан көрген бетте олар оны өлтірмекші болып,
бір-біріне: «Қараңдар, түс көргіш келе жатыр!
Жүріңдер, оны өлтіріп, құдыққа лақтыра салайық.
Жыртқышқа жем болыпты дерміз.
Сонда оның түстерінің не болып шыққанын көрерміз», — десті.
Рубен осыны естігенде Жүсіпті бауырларынан құтқармақшы болып: «Оны өлтірмейік!
Жүсіп ағаларының қасына келгенде олар оның киіп жүрген ұзын, әдемі шапанын шешіп алып,
өзін құдыққа тастай салды.
Құдық бос, суы жоқ болатын.
Мұнан кейін ағалары тамақтану үшін жерге жайғасты.
Сол кезде төңіректеріне көз тастап, Ғилақад маңынан келе жатқан ысмағұлдық саудагерлер керуенін көрді.
Сонда Яһуда аға-інілеріне: «Бауырымыздың қанын төгіп, оның өлгенін жасырғаннан бізге не түседі?
Қандас бауырымыз ғой, оған қол жұмсамай-ақ қояйық!» — деп ұсыныс жасады.
Аға-інілері бұған келісті.
Мадияндық саудагерлер қастарынан өте бергенде ағалары Жүсіпті құдықтан шығарып алып, жиырма мысқал күміске сатып жіберді.
Олар Жүсіпті Мысырға алып кетті.
Қатты күйзелген Рубен көйлегінің өңірін айыра жыртып,
Шапанды әкесіне жіберіп: — Біз мұны даладан тауып алдық.
Жақып көйлегінің өңірін айыра жыртып, азалы киім киіп алды.
Қасына ұл-қыздары келіп, әкелерін жұбатпақшы болды.
Әкесі ұлын осылайша зар жылап жоқтай берді.
Ол патшаның бас қорғаушысы болатын.
Содан әйелі бала көтеріп, ұл туды.
Яһуда оның атын Ер деп қойды.
Тұңғышы Ер есейіп, Яһуда оған әйел алып берді, оның аты Тамар еді.
Сонда Яһуда Онанға: «Жеңгеңе әмеңгер болып үйлен.
Онанның бұл қылығын Жаратқан Ие жек көріп, оның да өмірін қысқа қылды.
Ал шынында ол Шелах та ағалары сияқты өліп қалмай ма деп уайымдап, келінін алдамақ болды.
Көп уақыт өткен соң Яһуданың өз әйелі — Шуаның қызы қайтыс болды.
Аза тұту мерзімі аяқталысымен Яһуда адулламдық досы Хирахпен Тимнада қойларын қырықтырып жатқан адамдарына өрлеп бару үшін жолға шықты.
Ал Тамарға біреулер: «Қайын атаң қойларын қырықтыруға Тимнаға қарай өрлеп бара жатыр», — деп хабарлады.
Оның өз келіні екенін білмей, көшеден бұрылып келіп, оған: — Жүр, мен саған кіріп шығайын, — деді.
Әйел: — Маған кіріп шықсаңыз, не бересіз? — деп сұрады.
— Саған отарымнан бір лақ беріп жіберемін.
— Маған лағыңызды жібергенше кепілдікке бір нәрсеңізді бере тұрыңыз.
Яһуда: — Қандай кепілдік беруім керек? — деп сұрағанда әйел: — Мөріңізді, бауыңызды, қолыңыздағы таяғыңызды, — деп талап етті.
Яһуда оған сұрағандарын берді.
Онымен болып шыққаннан кейін Тамар жүкті болды.
Олар: — Мұнда жезөкше болған емес, — деді.
Жергілікті адамдар сол жерде ешқандай жезөкшенің болмағанын айтты, — деді.
Яһуда: — Онда сол заттар әйелде қала берсін, әйтпесе күлкіге қалып жүрерміз.
Яһуда заттарды танып тұрып: — Ол менен әділірек, себебі мен оны ұлым Шелахқа қосқан жоқпын, — деді.
Ал мұнан кейін ол Тамармен қайтадан жақындасқан жоқ.
Босанатын уақыты келгенде Тамардың егіз туатыны белгілі болды.
Босандырушы әйел таңғалып: «Сен қалайша бұзып-жарып бірінші боп шықтың?» — деді.
Ал Жүсіп болса, ысмағұлдық саудагерлер оны Мысырға апарған еді.
Потифар перғауынның бас қорғаушысы болатын.
Осылай ол мысырлық қожайынының сарайында тұрып қалды.
Күндердің күнінде қожайынының әйелінің көзі Жүсіпке түсіп: — Жүр, бірге болайық, — деп еліктіреді.
Бірақ Жүсіп одан бас тартып: — Қараңыз, қожайыным өз сарайындағы барлық істі маған сеніп тапсырып, еш нәрсемен айналыспайды.
Қожайыным өзіңізден басқа ештеңені де билігімнен айырған жоқ.
Сонда әлгі әйел оның шапанының етегінен ұстай алып: «Жүр, бірге болайық», — деп бұйырады.
Бірақ мен шу көтеріп, айқайлағанда шапанын қасыма тастай сала, тұра қашты», — дейді.
Ол Жүсіпті ұстап алып, патшаның тұтқындары қамалған түрмеге жапқызып тастайды.
Келесі күні таңертең оларға кірген Жүсіп екеуінің жабырқау екенін байқап:
— Бүгін неге мұңайып отырсыздар? — деп сұрайды.
Жүсіп: — Түс жору Құдайдың ісі емес пе? Маған айтып беріңіздер, — дегенде,
бас шарапшы оған түсін әңгімелеп береді: — Түсімде бір жүзім бұтасын көрдім.
Бұтаның үш сабағы бар екен.
Көгере бастасымен гүлдеп, жүзім пісіп те үлгеріпті.
Сонда мен жүзімді алып, сығып, шырынын тостағанға ағызып, перғауынның қолына беріппін.
Жүсіп оған: — Түстің жоруы былай: үш жүзім сабағы үш күнді білдіреді.
Оған бұрынғысынша шарап ұсынатын боласыз.
Ал ісіңіз оңғарылған шақта мені ұмытпай, перғауынға мен туралы айта көріңізші! Мені түрмеден босаттырып, жақсылық жасасаңыз екен.
Себебі мені көшпенділердің елінен ұрлап алып келген болатын.
Жүсіптің түсті жақсы жорығанын көріп, бас наубайшы да түсін айтып береді: — Мен түсімде басыма үш себет көтеріп жүріппін.
Бірақ оларды басымдағы себеттің ішінен құстар шоқып жеп жатты.
Сонда патша бас шарапшысы мен бас наубайшысын түрмеден шығарып алдыртып, нөкерлерінің алдында
бас шарапшыны бұрынғысынша шарап құйып беру үшін қайтадан орнына қойды,
ал бас наубайшыны дарға асқызды.
Алайда бас шарапшы Жүсіптің тілегін есіне алмай, ұмытып кетті.
Арада екі жыл өткенде перғауын түс көреді.
Түсінде ол Ніл жағалауында тұр екен.
Сұрықсыз, арық сиырлар жеті семіз, күйлі сиырды жеп қойды.
Сол кезде перғауын оянып кетеді.
Түсінде бір сабақтан әдемі, толық піскен жеті масақ өсіп тұр екен.
Ал солардан кейін жеті сидиған арық масақ та өсіп тұрды.
Жеті сидиған арық масақ әдемі, толып піскен жеті масақты жұтып қойды.
Алайда олардың ешқайсысы да патшаның түстерін жорып бере алмады.
Сонда перғауын кісі жіберіп, Жүсіпті тез арада түрмеден босатып алғызды.
Сен туралы түс жори аласың деп естідім, — деді.
Жүсіп перғауынға: — Тақсыр, түс жори алатын мен емес.
Перғауынның игілігі үшін жоруын Құдай бермек, — деді.
Әлгі арық, сұрықсыз жеті сиыр бірінші көрінген жеті семіз сиырды жеп қойды.
Бірақ олар семіз сиырларды жеп қойса да, бұрынғысынша сұрықсыз, арық күйлерінде қала берді.
Мен қайтадан түс көрдім.
Түсімде бір сабақтан әдемі, толып піскен жеті масақ өсіп тұр екен.
Солардан кейін қатып-семіп қалған, сидиған арық тағы да жеті масақ өсіпті.
Сидиған арық жеті масақ әдемі, толып піскен жеті масақты жұтып қойды.
Жүсіп перғауынға былай деп жауап қатты: — Перғауынның екі түсінің де мағынасы біреу.
Құдай перғауынға не болатынын көрсетті.
Жеті әдемі сиыр мен жеті әдемі масақ жеті жылды білдіреді.
Олардың артынан келген жеті арық, сұрықсыз сиыр және шығыстан соққан желден кеуіп қалған жеті масақ жеті жылдық ашаршылыққа меңзейді.
бүкіл Мысырда жеті жыл бойы молшылық болады.
Содан соң молшылықты ұмыттыратын жеті жылдық қуаңшылық келіп, елді құртып жібереді.
Сонда бұл жерде болған молшылық ешкімнің есінде қалмай, елді өте ауыр ашаршылық жайламақ.
сонымен қатар арнайы салықшылар тағайындап, егіннің бестен бір бөлігін жинап алдыртсын.
Бұл астық Мысыр елін жайлайтын жеті жылдық жұт кезінде халықты аштан өлуден сақтайтын қор болады.
Перғауын оларға: «Біз Құдай Рухына кенелген тап осы адамдай біреуді таба аламыз ба?» — деп,
Міне, мен сені бүкіл Мысыр елінің әміршісі етіп тағайындаймын», — деген шешімін айтты.
оған: «Ел патшасы перғауын менмін.
Жүсіпке Сафнат-Панеах деген ат қойып, оған әйелдікке Он қаласындағы діни қызметкер Потифердің қызы Асенетті алып берді.
Жүсіп Мысырдың әміршісі болып патшаға қызметке тұрғанда отыз жаста еді.
Жүсіп сол жылдары Мысырда өсіп-өніп шыққан барлық дәнді дақылдарды қалаларға жіберді.
Мұның көптігі сонша, санаса сан жетпейтін еді.
Сол кезде, елді ашаршылық әлі де жайламай тұрғанда, әйелі Асенет Жүсіпке екі ұл туып берді.
Себебі ол: «Құдай менің барлық уайымымды, әке-шешемнің үйінен алыстап кеткенімді ұмыттырды», — деді.
Екінші ұлын Ефрем («Өнімді») деп атап, «Құдай мені бұрын жапа шеккен елде өнімді қылды», — деді.
Сонымен Мысыр еліне молшылық әкелген жеті жыл аяқталды.
Мысырлықтар аштық көре бастағанда перғауынға нан беруін сұрап жалбарынды.
Мысырда нан бар деп естідім.
Аштан өліп қалмауымыз үшін сол жаққа барып, астық сатып алыңдар!» — деп тапсырды.
Сонымен Жақыптың он ұлы Мысырға жетті.
Өйткені аштық Қанахан елін де қамтыған болатын.
Сондықтан ағалары оның алдына келіп, жерге дейін иіліп тағзым етті.
Жүсіп ағаларын таныса да, олар оны таныған жоқ.
— Жо-жоқ, уа, тақсыр иеміз.
Біз барлығымыз бір адамның ұлдарымыз, тыңшы емес, адал адамдармыз, — деді.
Жүсіп оларға: — Шынында да сендер дәл мен айтқандай тыңшысыңдар!
Содан оларды үш күнге қаматып қойды.
Үшінші күні Жүсіп оларға тіл қатып: — Мен Құдайды қастерлейтін адаммын.
Ал кейін кенже інілеріңді әкелуге тиістісіңдер! Сонда сөздеріңнің шындығына көзім жетіп, сендер ажалдан құтыласыңдар, — деді.
Олар солай істеуге келісті.
Сондықтан да осы бақытсыздық басымызға төніп тұр», — десті.
Рубен інілеріне: «Балаға қол жұмсап күнә жасамаңдар деп сендерге айтпап па едім? Алайда мені тыңдамадыңдар.
Содан ол қастарына қайта оралып, олармен тағы да сөйлесті.
Кейін ағайындылардың ішінен Шимонды тұтқындатып, олардың көзінше байлатты.
Қызметшілеріне ағайындылардың қаптарын астыққа толтырып, әрқайсысының төлеген күмістерін қаптың аузына салуға, жол азығын да беруге бұйырды.
Барлығы да Жүсіп айтқандай іске асты.
Ағалары қаптарын есектеріне артып, жолға шықты.
Бәрінің жүректері суылдап, бір-біріне үрейлене қарап: «Құдай бізге не істеді?» — десті.
Қанаханға, әкелері Жақыпқа қайтып келген соң, олар оған көрген-білгендерін түгелдей баяндап берді:
Біз оған: «Тыңшы емес, адал адамдармыз!
Сонда бұл елде еркін жүре алатын боласыңдар», — деп бұйырды.
Бұдан кейін ағайындылар қаптарын босатып жатып, әрқайсысы төлеген күмістерін тауып алды.
Мұны көргенде өздері де, әкелері де зәрелері ұшып қорқып кетті.
Жақып: — Сендер мені балаларымсыз қалдырып отырсыңдар: Жүсіптен айырылдым, Шимоннан да айырылдым, енді Буняминді де алып кетпексіңдер! Апаттың бәрі басыма төніп тұр! — деп қапаланды.
Маған сеніңіз, оны қайтып алып келемін, — деді.
Бірақ Жақып былай деп шешті: — Ол ұлым сендермен бірге бармайды! Ағасы өлген соң Рахиладан туған ұлдардан жалғыз сол қалды.
Жолшыбай бір пәлеге ұшыраса, сендер мені қайғыға батырып, ақ шашты басымды ажалымнан бұрын көрге тығасыңдар!
Елді әлі де ашаршылық қысып тұрған болатын.
Мысырдан әкелінген астық таусылғанда, Жақып ұлдарына: — Тағы да барып, біраз астық сатып алыңдар! — деп бұйырды.
Ал Яһуда әкесіне былай деп жауап қатты: — Әлгі адам: «Қастарыңда інілерің болмаса, көзіме көрінбеңдер!» деп бізге мықтап ескертті.
Сонда әкесі: — Неліктен сендер сол адамға: «Тағы бір ініміз бар» деп айтып маған зұлымдық жасадыңдар? — деп ренішін білдірді.
Олар: — Сол адам өзіміз және туысқандарымыз туралы: «Әкелерің тірі ме, тағы бір інілерің бар ма?» деп егжей-тегжейлі сұрады ғой.
Оның: «Інілеріңді алып келіңдер» дейтінін қайдан білейік? — деп түсіндірді.
Ал Яһуда әкесінен: — Сіз де, біз де, балаларымыз да аштан өлмеуіміз үшін ұлды менімен бірге жіберіңіз.
Егер мен ұлыңызды қайтып әкеле алмай, көзіңізге көрінетін болсам, онда мен сіздің алдыңызда өмір бойы кінәлі болып өтейін.
Мүмкін, олар қателескен шығар.
Кенже інілеріңді ертіп алып, әлгі адамға тағы да барыңдар.
Құдіреті шексіз Құдай оны мейірімділікке кенелтіп, бауырларың Шимон мен Буняминді қайтарып бергізсін.
Ал егер маған баласыз қалу бұйырылса, солай-ақ болсын, — деп қосты.
Жақыптың ұлдары әзірленген сәлемдемелерді, екі есе күмісті және Буняминді қоса алып, Мысырға барып, Жүсіптің алдына келді.
Ол ағаларының қасынан Буняминді көріп, үй басқарушысына: «Мына адамдарды менің үйіме алып бар! Мал сойғызып, тамақ әзірлет! Бұл кісілер бүгін менімен бірге түстенсін», — деп тапсырды.
Үй басқарушысы айтқанды екі етпей, оларды Жүсіптің сарайына апарды.
Олар Жүсіптің үй басқарушысына барып, оған сарайдың кіреберісінде тіл қатып былай деді:
— Мырза, бізге құлақ сала көріңіз.
Үй басқарушысы жігіттерді Жүсіптің сарайына кіргізіп, аяқтарын жуатын су әкелдіріп, есектеріне жем бергізді.
Ақырында Жүсіп үйге келді.
Олар қолдарындағы сыйлықтарын алып келіп, оның алдында жерге дейін иіліп тағзым етті.
Оның басқа ештеңе айтуға шамасы келмей, сол жерден шыға жөнелді.
Қызметшілер Жүсіпке, ағаларына және бірге тамақтанатын мысырлықтарға бөлек-бөлек дастарқан жайды.
Себебі мысырлықтар көшпенділермен бірге тамақтанбайтын.
Олар солай етсек, арамданып қалармыз деп сенетін.
Олар бұған қатты таңғалды.
Ал кенжелерінің қабының аузына ақшасымен бірге менің күміс тостағанымды да салып қой!» Үй басқарушысы Жүсіптің айтқанын орындады.
Сендер зұлымдық жасадыңдар!»
Үй басқарушысы оларды қуып жетіп, осы сөздерді айтып берді.
Олар оған жауап қайтарып: — Мырзамыз мұндай сөздерді неге айтады? Алдыңыздағы құлдарыңыз ондай қылықты істеуден мүлдем аулақ жүреміз!
Біз тіпті қаптың ішінен тапқан ақшаны да Қанахан елінен сізге қайтып алып келдік қой.
Қалай біз қожайыныңыздың үйінен күміс не алтынды ұрламақпыз?
Күміс тостаған қайсымыздан табылса, сол өлім құшсын, ал біз бәріміз қожайынымыздың құлына айналайық, — деді.
Үй басқарушысы сонда: — Жарайды, айтқандарың болсын! Тостаған кімнен табылса, сол менің құлым болады! Ал қалғандарың бос боласыңдар, — деп шешті.
Олар тездетіп қаптарын жерге түсірді де, әркім өз қабының аузын ашты.
Үй басқарушысы үлкенінен бастап кішісіне дейін бәрінің қаптарын тінтіп шықты.
Сонда тостаған Буняминнің қабынан табылды.
Яһуда бауырларымен Жүсіптің сарайына келіп жеткенде ол әлі сонда еді.
Жүсіп: — Мен олай істеуден аулақпын! Тостаған кімнен табылса, сол ғана менің құлым болады.
Сонда Яһуда тұрып, Жүсіпке былай деді: — Уа, тақсыр ием, маған бір ауыз сөз айтуға рұқсат етсеңіз екен.
Тақсыр ием, сіз: «Әкелерің немесе інілерің бар ма?» деп сұраған едіңіз ғой.
Сонда сіз осы құлдарыңызға: «Оны көргім келеді, маған алып келіңдер!» деп әмір еттіңіз.
Ием, біз өзіңізге: «Жас жігіт әкесін жалғыз қалдырып кете алмайды.
Содан біз сіздің құлыңыз — өз әкемізге қайта оралғанда оған тақсыр иеміздің бұйырғандарын жеткіздік.
Кейінірек әкеміз бізге: «Тағы да барып, аздап астық сатып алып келіңдер!» дегенде
біз: «Олай бара алмаймыз.
Сонда әкеміз бізге былай деді: «Сендер әйелім Рахиланың маған екі-ақ ұл туып бергенін білесіңдер.
Енді сендер менен тағы мына ұлымды алып кетіп, ол да жолшыбай пәлеге ұшыраса, онда мені қайғыға батырып, ақ шашты басымды ажалынан бұрын көрге тығатын боласыңдар!»
Сондықтан егер мен сіздің құлыңыз — өз әкеме қайта оралғанда қасымда оның жанындай жақсы көретін баласы жоқ болып шықса,
онда ол мұны көріп, сол жерде өледі.
Осылай біз ақ шашты әкемізді қайғыға батырып, ажалынан бұрын көрге кіргіземіз.
Сондықтан бұл жігіттің орнына мені құлдыққа алып қалып, оны ағаларымен бірге жібере көріңіз!
Жас жігіт қасымда болмаса, не бетіммен әкеме барамын? Әкемнің басына түскен бақытсыздығын көрмесем екен! — деп жалынды Яһуда.
Сонда Жүсіп айналасында тұрған қызметшілерінің алдында өзін ұстай алмай, оларға: «Бәрің де кетіңдер қасымнан!» — деп айқайлап жіберді.
Ал енді, ештеңені уайымдамаңдар, мені осында сатып жібердік деп өздеріңді кінәламаңдар! Өйткені Құдайдың Өзі мені осы жерге өмірлеріңді сақтап қалу үшін сендерден бұрын жіберді.
Елді аштық жайлағалы екі жыл өтті, енді келесі бес жыл бойы да жер өңделіп, астық егілмейді.
Ұрпақтарыңның жер бетіндегі өмірін жалғастыру үшін сендерді ұлы іспен құтқарып, аман-есен қалдыру үшін Құдай мені мұнда өздеріңнен бұрын жіберді.
Осылайша сендер емес, Құдай мені бұл жерге жіберді! Ол мені перғауынға әке іспетті бас кеңесші қылып тағайындап, сарайына қожайын, бүкіл Мысыр еліне билеуші етіп қойды.
Көп кешікпей көшіп келіп,
Гөшен аймағына қоныстаныңыз.
Сонда балаларыңыз, немерелеріңіз, ірілі-ұсақты малдарыңыз және бар дүние-мүлкіңізбен бірге менің қасымда тұрыңыз.
Міне, өздерің де, інім Бунямин де өз көздеріңмен көріп тұрсыңдар: сендермен сөйлесіп тұрған мен Жүсіппін!
Жүсіп барлық ағаларының да беттерінен сүйіп, құшақтап жылады.
Бұдан кейін ағалары онымен сөйлесе бастады.
Сонан соң әкелерің мен отбасыларыңды алып, маған келіңдер.
Ол жақтағы дүние-мүліктеріңді ойлап уайымдамаңдар, өйткені Мысырдың ең жақсысы сендердікі болады», — деді.
Исраилдің ұлдары солай істеді.
Перғауынның тапсырмасы бойынша Жүсіп оларға күймелер және жол азық берді.
Әрқайсысына бір-бірден шапан жауып, Буняминге үш жүз мысқал күміс және бес әдемі шапан сыйлады.
Ал әкесіне арнап он есекке артып, Мысырдың ең жақсы заттарын, тағы он ұрғашы есекке тиеп, астық, нан, жол азық жіберді.
Жүсіп ағаларымен қоштасып, сапарға шығарып салды.
Кетерінде оларға: «Жолда бір-біріңмен ұрсыспаңдар!» — деп ескертті.
Олар Мысырдан шығып, Қанахан еліне әкелері Жақыпқа келгенде,
оған: «Жүсіп тірі екен! Ол — бүкіл Мысырдың әміршісі!» — деген хабарды жеткізді.
«Көзім жетті: ұлым Жүсіп әлі тірі екен.
Мен сонда барып, оны өлмей тұрғанымда көріп қалайын!» — деп шешті.
Ол Бер-Шебаға келгенде әкесі Ысқақ сиынған Құдайға арнап құрбандық жасады.
Сонда Құдай оған түнде аян беріп: — Жақып! Жақып! — деп шақырды.
Ол: — Тыңдап тұрмын, — деп жауап қатты.
— Мен Құдаймын, әкең мойынсұнған Тәңірмін.
Ұлдары оның өзін де, олардың балалары мен әйелдерін де перғауын жіберген күймелерге отырғызды.
Мысырға көшіп барған Исраилдің (яғни Жақыптың) ұлдарының аттары төмендегідей: Жақыптың тұңғыш ұлының аты Рубен.
Рубеннің ұлдары: Ханох, Паллу, Хесрон, Қарми.
Шимонның ұлдары: Емуел, Ямин, Яхин, Сохар, Саул; Саул қанахандық әйелден туған.
Леуінің ұлдары: Герсон, Қахат, Мерари.
Парестің ұлдары: Хесрон, Хамул.
Исашардың ұлдары: Тола, Пуа, Ишоб, Шимрон.
Забулонның ұлдарының аттары: Серед, Елон, Яхлел.
Бұлар Лияның Жақыпқа солтүстік Месопотамияда туып берген ұлдары.
Дина есімді қыздары да сол жерде дүниеге келді.
Ғадтың ұлдары: Сифион, Хаги, Шуни, Езбон, Ери, Ароди, Арели.
Аширдің ұлдары: Имна, Ишуах, Ишуи, Бериях, ал қызы: Серах.
Берияхтың ұлдары: Хебер мен Малхиел.
Буняминнің ұлдары: Бела, Бехер, Ашбел, Гера, Нағыман, Ехи, Рош, Мупім, Хупим, Ард.
Бұлар Рахиланың Жақыпқа туып берген ұлдары мен олардан тарағандар — барлығы он төрт ұрпақ.
Данның ұлының аты: Хушим.
Нафталимның ұлдары: Яхсиел, Гуни, Есер және Шилем.
Жақыпқа еріп Мысырға көшіп барған ұрпақтары, келіндерін қоспағанда, алпыс алты жан еді.
Жүсіптің Мысырда туған ұлдары екеу.
Гөшендегі қоныстарын көрсету үшін Жақып Жүсіпке алдын ала Яһуданы жіберді.
Осылайша көш Гөшен аймағына жетіп,
Исраил Жүсіпке: «Енді мен өлсем де болады, сенің тірі екеніңе көзім жетті», — деді.
Ақырында Жүсіп бауырларына және әкесінің үйіндегі адамдарға былай деді: — Мен перғауынға барып, мынаны айтпақпын: «Қанахан елінен маған бауырларым және әкемнің үй іші көшіп келді.
Олар бақташылар, сондықтан ірілі-ұсақты малдары мен дүние-мүліктерінің бәрін өздерімен бірге ала келді».
Өйткені мысырлықтар үшін ұсақ мал бағушылар жиренішті, — деді.
Жүсіп ертіп апарған бес бауырын перғауынға таныстырды.
Патша оның бауырларынан: — Немен айналысасыңдар? — деп сұрады.
Олар: — Уа, тақсыр ие, біз ата-бабаларымыздай қой-ешкі бағамыз.
Қанаханда аштық қатты үдеп кеткендіктен малдарымызға жайылатын өріс қалмады.
Сол себепті Гөшенде тұрып қалуымызға рұқсат бере көріңіз, — деп жауап берді.
Перғауын Жүсіпке былай деп бұйырды: — Әкең, бауырларың саған келіп жатыр.
Мысыр елі сендер үшін ашық.
Мұнан соң Жүсіп әкесін ертіп келіп, перғауынға таныстырды.
Жақып онымен амандасқан соң,
перғауын: — Сіз нешедесіз? — деп сұрады.
Ол: — Мен жүз отыз жыл жат жұрттық болып өмір сүріп келемін.
Содан Жақып перғауынға батасын беріп, қасынан шығып кетті.
Жұттың өте қатты болғаны сондай, Мысыр мен Қанахан елдері аштықтан құрып кете жаздады.
Бізде иемізге ұсынатын жеке басымыз бен жерімізден басқа түк те қалмады.
Бізді өлмей, тірі жүрсін, жеріміз қаңырап бос қалмасын десеңіз, тұқым бере көріңіз.
Аштық қысқан мысырлықтардың әрқайсысы егіндігін сатып, жер перғауынның меншігіне көшті.
Жүсіп халыққа: — Сонымен мен бүгін өздеріңді, сондай-ақ егістік жерлеріңді де перғауын үшін сатып алдым.
Бұл заң күні бүгінге дейін күшінде.
Тек діни қызметкерлердің жерлері ғана перғауынның меншігіне кірмей қалды.
Сонда Исраил таяғының басына сүйеніп тұрып Құдайға ғибадат етті.
Жүсіп ұлдары Манаса мен Ефремді ертіп алып, әкесінің қасына барды.
Жақыпқа «Сізге ұлыңыз Жүсіп келе жатыр» дегенде, ол күшін жинап, төсегінде басын көтеріп отырды.
Содан Жақып ұлына тіл қатып былай деді: — Құдіреті шексіз Құдай маған Қанахан жеріндегі Лұзда аян беріп батасын берген болатын.
Ефрем мен Манаса екеуі де Рубен, Шимон сияқты өзімнің ұлдарым болады.
Кейінірек туатын балаларың сенікі болмақ.
Мен оны жоқтап, сол жерде, Ефратаға бара жатқан жолдың бойында, қабірге қойдым.
— Сол Ефратаның бүгінгі аты Бетлехем.
— Бұлар Құдай маған сыйлаған екі ұлым.
— Маған жақындатшы, оларға батамды берейін.
Қартайғандықтан Исраилдің көздері нашар көретін еді.
Жүсіп ұлдарын әкесіне жақындатып, ол немерелерін беттерінен сүйіп, құшақтады.
Ал Құдай маған тіпті ұлдарыңды да көруге бұйыртты, — деді.
Исраил Жүсіпке батасын беріп тұрып былай деді: — Аталарым Ыбырайым мен Ысқақ Құдайдың көз алдында ғұмыр кешті.
Әкесі оң қолын Ефремнің төбесіне қойғаны Жүсіпке ұнамады.
— Әке, олай емес! Тұңғышы мынау, оң қолыңызды соның басына қойыңыз, — деді.
Бұдан да халық шығып, ол да атақты болады.
Бірақ оның інісі ағасынан да ұлы болып, оның ұрпақтарынан топ-топ рулар тарайды, — деді.
Содан кейін Исраил Жүсіпке: — Біліп ал: жақында мен бұ дүниеден кетемін.
Мен семсер-садағыммен аморлықтардың қолынан тартып алған қыратты жерімді ағаларыңның озаты ретінде саған арнап қалдырамын, — деді.
Жақып ұлдарын шақыртып алып былай деді: — Бәрің келіңдер, мен сендерге келешекте не болатынын айтып берейін:
Яһуда есегін мықты жүзім бұтасына, Қодығын байлап қояды жүзім сабағына.
Көзінің түсі шараптан жылтырақ, Тістері сүттен де аппақ болмақ.
Дан Исраилдің бір руы болады, Халқына төрелік айтады.
Иә, әкеңнің Құдайы өзіңді қолдайды! Құдіреті шексіз Құдай сені аспаннан Бар жақсылықтармен жарылқасын әрқашан! Шыңырау бұлақтарын молынан ағызсын, Сәби мен төлді көп қып, аққа тойғызсын!
Содан кейін Жақып ұлдарына былай деп өсиеттеді: — Мен жуырда ата-бабаларымның қасына аттанамын.
Менің сүйегімді хеттік Ефронның егістігіндегі үңгірге апарып қойыңдар!
Бұл үңгір Қанахан елінде, Мамренің қасындағы Махпела егістігінде орналасқан.
Соған мен Лияның мәйітін де апарып қойдым.
Сонда Жүсіп әкесін бас салып құшақтап, жылап бетінен сүйді.
Бұдан кейін ол өзіне қызмет жасап жүрген дәрігерлерге әкесінің денесіне май дәрі жағып бальзамдауға бұйырды.
себебі бальзамдау үшін осыншама уақыт керек болатын.
Мысырлықтар да Жақыпты жетпіс күн бойы жылап аза тұтты.
әкем марқұм көзі тірісінде маған: «Біліп ал, мен жуырда өлемін.
Сондықтан енді әкемнің мәйітін қабірге қою үшін сол жерге барып, қайтып келейін, — деп өтініш жасады.
Оған перғауынның бүкіл нөкерлері — сарайындағы уәзірлері және Мысыр елінің рубасылары түгел ерді.
Бұлармен бірге Жүсіптің үй іші, аға-інілері және әкесінің үйіндегі барлық адамдар ілесті.
Күймелер, салт аттылар да Жүсіппен бірге жүрді.
Осылай бәрі үлкен көшке айналды.
Жергілікті қанахандықтар Горен-Ғатадтағы жоқтауды көріп: «Мысырлықтар үлкен жоқтау жасап жатыр», — десті.
Мұнан соң Жүсіп бауырларымен және өзіне еріп келген барлық адамдарымен Мысырға қайтып кетті.
Әкелері өлген соң Жүсіптің ағалары бір-біріне: «Егер Жүсіп өзіне істеген жаман қылықтарымыз үшін бізден кек алатын болса қайтеміз?» — десті.
Ал Жүсіп оларға: — Қорықпаңдар! Мен Құдайдың орнында емеспін ғой.
Ол солай болды да.
Енді жинал да, өзің және осы халықтың бәрі Иордан өзенінен өтіп, Мен сендерге, яғни Исраилдің үрім-бұтағына, бергелі отырған елге кіріңдер!
Мен Мұсаға уәде еткенімдей, аяқтарың басқан жердің бәрін сендерге табыстаймын:
(оңтүстіктегі) иен даладан Ливанға дейін, (шығыстағы) үлкен Евфрат өзенінен бүкіл хеттіктер аймағына және батыстағы ұлы теңізге дейінгі аралық сендердің елдеріңнің шегі болмақ.
Қайратты да батыл бол! Мен ежелде ата-бабаларына уәде еткен елді халыққа мұралық меншікке үлестіретін сен боласың.
Осы Таурат заңы кітабында жазылғандардың бәрін сақтап, орындай алуың үшін оларды аузыңнан тастамай, күні-түні оқып, солар туралы ойланатын бол! Сонда ғана өркендеп табысты боласың.
Бұдан кейін Ешуа халықтың басқарушыларына былай деп бұйырды:
«Ел қонысын аралап шығып, халыққа мына нұсқауды беріңдер: Өздеріңе азық-түлік дайындап алыңдар! Үш күннен кейін осы Иордан өзенінен өтіп, сендердің Құдайларың Жаратқан Ие өздеріңе иемдену үшін табыстап отырған елге кіресіңдер».
Ал Рубен, Ғад руларына және Манаса руының жартысына Ешуа мынаны тапсырды:
— Жаратқан Иенің қызметшісі Мұсаның өздеріңе берген бұйрығын естеріңе түсіріңдерші: Құдайларың Жаратқан Ие сендерге тыныштық сыйлап, (мекендейтін орынға) осы жерді табыстады.
Сол рулардың адамдары Ешуаға жауап беріп былай деді: — Бізге не бұйырсаңыз, соның бәрін орындаймыз, қайда жіберсеңіз, сонда барамыз.
Сонымен қайратты да батыл болыңыз!
Нұн ұлы Ешуа Шиттим атты жерде екі адамға: «Барып, сол елді, әсіресе, Иерихон қаласын барлап көріп келіңдер!» — деген құпия тапсырма беріп, жұмсап жіберді.
Осы екі адам қалаға жетіп, сол жердегі Рахаб есімді бір әйелдің үйіне түнеуге тоқтады.
Патша Рахабқа: «Сенің үйіңе келген адамдар — бүкіл елді барлауға келген тыңшылар.
Оларды алып шық!» — деген бұйрық жіберді.
Қайда баратындарынан хабарсызбын.
Сонда патшаның адамдары Иордан өзеніндегі өткелдерге қарай жүгіре жөнелді.
Олар қаладан шыға салысымен, қақпа да жабылды.
Сіздер Мысырдан шыққанда Жаратқан Иенің Қамысты теңіздің суын алдарыңыздан қалай құрғатқанын, әрі Иорданның арғы жағындағы аморлықтардың екі патшасы Сихон мен Огқа не істегендеріңізді, оларды қалай құртқандарыңызды естігенбіз.
Екі барлаушы оған: — Егер бізге сатқындық жасап ұстап бермесеңіз, онда сіздер үшін өз жанымызды кепілдік етеміз.
Бұдан бұрын әйел оларға мынадай ақыл берген еді: — Қуғыншылар сіздерге тап болмас үшін (батыстағы) таулы аймаққа қарай кетіңіздер.
Олар қалаға қайтып келгенше, сол жерде үш күн бойы тығыла тұрыңыздар.
Содан кейін жөндеріңізге кете беріңіздер.
Екі барлаушы әйелге тағы былай деген болатын: — Осы берген антымызды орындауымыз үшін мына нұсқауымызды іске асырғаныңыз қажет:
Ал егер үйіңіздің ішіндегі бір адамға біреуіміз күш жұмсап өлтіріп тастасақ, онда оның төгілген қаны біздің мойнымызда болады.
Сондай-ақ, егер бізге сатқындық жасасаңыз, сол жағдайда да осы берген антымыздан азат боламыз.
Әйел оларға: — Айтқандарыңыздай болсын, — деп келісті.
Екі барлаушы таулы аймаққа көтеріліп, сонда үш күн тасаланып жатты.
Бұдан кейін екі барлаушы таудан түсіп, өзеннен өтті.
Олар Нұн ұлы Ешуаға қайтып келгенде, оған бастарынан өткізген жайттарының барлығын айтып берді.
Олар Ешуаға: «Жаратқан Ие бүкіл елді еш күмәнсіз қолымызға табыстап берген екен.
Елдің тұрғындары бізден зәрелері ұшып әлсіреуде», — деп те баяндады.
Ешуа және барлық исраилдіктер таңертең ерте тұрып, Шиттимнен шығып, Иорданға жетті.
Өзеннен өтпес бұрын олар сол жерде қонды.
Үш күннен кейін халық басқарушылары ел қонысын аралап шығып,
халыққа мына нұсқауды берді: «Леуілік діни қызметкерлердің Құдайларың Жаратқан Иенің Келісім сандығын көтеріп бара жатқанын көрген кездеріңде сендер де жиналып, олардың соңдарынан ілесіңдер!
Бірақ сандыққа жақындауларыңа болмайды, араларыңда екі мың шынтақтай арақашықтық болуға тиіс».
Ешуа діни қызметкерлерге: «Келісім сандығын көтеріп, халықтың алдында жүріңдер», — деп нұсқау берді.
Олар Келісім сандығын алып, халықтың алдына түсті.
Жаратқан Ие Ешуаға тіл қатып былай деді: «Бүгін Мен бүкіл Исраилдің көз алдында сенің мерейіңді мейлінше үстем қыла бастаймын.
Ал енді, Келісім сандығын көтеріп жүрген діни қызметкерлерге былай деп бұйыр: Иорданның жағасына жеткенде өзенге түсіп, сол жерде тұра қалыңдар!»
Ешуа исраилдіктерді өзіне шақыртып, оларға былай деді: «Мұнда жақындап, Құдайларың Жаратқан Иенің сөздерін тыңдаңдар!
Сендер мына жайттардан мәңгі тірі Құдайдың өз араларыңда екенін, әрі Оның алдарыңнан қанахандықтар, хеттіктер, хевтіктер, перездіктер, гергестіктер, аморлықтар және ебустіктерді қуып шығатынын білетін боласыңдар:
Міне, бүкіл әлемнің Иесінің Келісім сандығы алдарыңда Иорданға енейін деп тұр.
Енді Исраилдің руларынан бір-бір адамнан, барлығы он екі адамды таңдап алып, белгілеңдер.
Сонда бүкіл әлемнің Иесі — Жаратқан Иенің Келісім сандығын көтеріп келе жатқан діни қызметкерлердің аяқтары Иордан өзенінің суына түсісімен, өзеннің жоғарғы жақтан ағып келе жатқан суы бөгеліп, бір жерге жиылып тұра қалады».
Ал Келісім сандығын көтеріп жүрген діни қызметкерлер Иорданның жағасына жетіп, суға аяқтарын малған кезде,
Осылайша халық Иерихонның қарама-қарсы тұсынан Иордан өзенінен өте шықты.
Бүкіл Исраил халқы өзеннің құрғап қалған арнасымен арғы жаққа өтіп болғанша, Жаратқан Иенің Келісім сандығын көтеріп жүрген діни қызметкерлер Иордан өзенінің ортасындағы құрғақ жерде қозғалмастан тұра берді.
Бүкіл халық Иордан өзенінің арғы бетіне өтіп болғаннан кейін, Жаратқан Ие Ешуаға тіл қатып былай деді:
«Халық арасынан он екі адамды, әрбір рудан бір-бір адамнан шақырып алыңдар.
Сонда Ешуа исраилдіктердің он екі руынан бір-бірден өзі тағайындаған адамдарын шақырып алып,
оларға былай деп бұйырды: «Иордан өзенінің ортасына, Құдайларың Жаратқан Иенің Келісім сандығының алдына, барыңдар.
оларға: «Иордан өзенінің суы Жаратқан Иенің Келісім сандығының алдында кесілгендей қақ айырылды.
Келісім сандығы Иорданды кесіп өткенде өзеннің суы ақпай тұра қалды.
Исраилдіктер Ешуаның бұйрығын жүзеге асырды.
Олар Жаратқан Ие Ешуаға айтқандай, Иордан өзенінің ортасынан Исраил руларының санына сәйкес етіп он екі тас алды.
Жаратқан Иенің Ешуа халыққа жеткізсін дегенінің барлығы Мұсаның Ешуаға бұйырғандарына сай толықтай жүзеге асып біткенше, Келісім сандығын көтеріп жүрген діни қызметкерлер Иорданның ортасында тұра берді.
Бүкіл халық өтіп болған соң Жаратқан Иенің Келісім сандығы оны көтеріп жүрген діни қызметкерлермен бірге барша халықтың көз алдында өзеннен өте шықты.
Рубен мен Ғад руларының және Манаса руының жартысының қаруланған адамдары Мұсаның айтқан бұйрығына сай барлық басқа исраилдіктерден бұрын өтіп кеткен еді.
Барлығы, шамамен қырық мыңдай шайқасқа қаруланған адам, Жаратқан Иенің алдынан өзеннің арғы жағына, Иерихон жазығына саппен өтіп шықты.
Сол күні Жаратқан Ие бүкіл Исраилдің көз алдында Ешуаның мерейін мейлінше үстем қылды.
Жаратқан Ие Ешуаға:
«Келісім сандығын көтеріп жүрген діни қызметкерлерге Иордан өзенінен шықсын де!» — деп бұйырғанда,
Ешуа оларға: «Өзеннен бері шығыңдар!» — деген болатын.
Міне, ғажап, Жаратқан Иенің Келісім сандығын көтеріп жүрген діни қызметкерлер Иорданның ортасынан шығып, аяқтары қара жерге тиісімен, өзеннің суы өз орнына қайта келіп, бұрынғыдай арнасынан шығып тасып аға жөнелді.
Олар Иерихон қаласының шығыс жағындағы Ғылғалда тоқтап, қостарын тікті.
Иорданнан алынған он екі тасты Ешуа Ғылғалда тұрғызып қойып,
исраилдіктерге былай деді: «Болашақта балаларың сендерден: «Мына тастардың мағынасы қандай?» деп сұраған кезде,
оларға мынаны түсіндіріп беріңдер: «Халқымыз Исраил осы жерде Иордан өзенін құрғақ жермен кесіп өтті».
Содан әлгі патшалар жүрексініп, әлсіреп, исраилдіктерден зәре-құты қалмай қорықты.
Сол кезде Жаратқан Ие Ешуаға: «Өткір шақпақ тастан пышақ жасап, сүндеттелмеген исраилдік еркектерді сүндетте», — деген әмір берді.
Ешуа өткір шақпақ тастан пышақ жасап, сүндеттелмеген исраилдіктерді Гибеат-Аралот деген жерде сүндеттеді.
Ешуаның бұларды сүндеттегенінің себебі мынау: Мысыр елінен көшіп шыққан, қару ұстайтын жастағы еркек атаулы иен даланы кезіп, көшіп-қонып жүрген уақытта қайтыс болып біткен еді.
Мысырдан шыққан барлық еркектер сүндеттелген болса да, кейін иен даланы кезіп жүрген кезде туылған еркек кіндіктілер әлі сүндеттелмеген болатын.
Сондықтан Ол ата-бабаларына олардың кейінгі ұрпақтарына табыстауға уәде еткен, ағы мен балы ағыл-тегіл елді сол буын ешқашан көрмейді деп шешіп, Онысын антымен бекіткен болатын.
Олар сапар кезінде туылғандықтан әлі де сүндеттелмеген еді.
Дәл келесі күні олар алғашқы рет сол елдің өнімінен дайындалған тамақ: ашытқысыз нан мен қуырылған дәнді дақылдар жеді.
Сол жылы исраилдіктер маннамен емес, Қанахан елінің өнімімен тамақтанды.
Сол тұста Ешуа Иерихонның маңайында жүріп басын көтеріп, қарап қалғанда, міне, қарсы алдында тұрған, қолында жалаң семсері бар біреуді көрді.
Ешуа оған таяп келіп: — Сен кімді жақтайсың, бізді ме, әлде жауларымызды ма? — деген сауал қойды.
Ол: — Жоқ, қазір Жаратқан Иенің әскербасы ретінде келіп отырмын, — деп жауап қатты.
Жаратқан Иенің әскербасы Ешуаға: — Аяқкиіміңді шеш! Басып тұрған жерің киелі, — деді.
Ешкім қалаға кірмейтін, ешкім қаладан шықпайтын болды.
Жаратқан Ие Ешуаға былай деп нұсқау берді: «Біліп қой, Мен Иерихонды патшасымен, батыл да мықты жауынгерлерімен бірге сенің қолыңа тапсырып отырмын.
Күллі жасақшыларың күніне бір рет қаланы айналып шықсын.
Алты күн бойы осылай істеңдер.
Келісім сандығының алдында бір-бір керней ұстаған жеті діни қызметкер жүретін болсын.
Ал жетінші күні жеті рет қаланы айналып шығыңдар, әрі діни қызметкерлер кернейлерін тартып жүрсін.
Халыққа ол: «Дайындалып, қала сыртын айналдыра жүріңдер! Қару-жарақтанған адамдарың Келісім сандығының алдында жүрсін», — деді.
Жасақшылардың үлкен тобы кернейлерін тартқан діни қызметкерлердің алдында, ал қалғандары Жаратқан Иенің Келісім сандығының соңынан жүрді.
Кернейлер ұдайы тартыла берді.
Келесі күні Ешуа таңертең ертемен тұрды.
Діни қызметкерлер Жаратқан Иенің Келісім сандығын көтеріп алып жүрді.
Кернейлер үздіксіз тартылып тұрды.
Осыны олар алты күн қатарынан істеді.
Жетінші күні олар таң сәріде тұрды да, бұрынғыдай қаланы айналып шықты, алайда бұл жолы бір рет емес, жеті рет айналды.
Осылайша оған пәле әкелесіңдер.
Сонымен халық ұрандап айқайлай бастады.
Олар қаланы Жаратқан Иеге бағыштап, ондағылардың бәрін, әйел не еркек болсын, жас не кәрі болсын, күллі мүйізді ірі қара мен ұсақ малдарды және есектерді семсердің жүзімен қырып салды.
Ал Ешуа елді барлап келген екі адамға: «(Бұрынғы) жеңіл жүрісті әйелдің үйіне барып, өздеріңнің антпен берген уәделеріңе сай, өзін және қасындағыларының бәрін сол жерден шығарып алып келіңдер!» — деп жіберген болатын.
Бұдан кейін жасақшылар қала мен ондағылардың барлығын өртеп жіберді.
Рахабтың әулеті әлі күнге дейін исраилдіктердің арасында тұрып жатыр.
Ол былай болды: Яһуда руының Ахан есімді бір кісісі Жаратқан Ие тыйым салған кейбір заттарды иемденіп алды.
Сондықтан Жаратқан Иенің қаһары исраилдіктерге қарсы лаулады.
Жіберілгендер Айға барып, барлап қайтты.
Екі не үш мың жасақшы жетіп жатыр», — деді.
Сол себепті қаланы басып алуға үш мың ғана адам өрлеп шықты.
Ешуа қатты қайғырып көйлегінің өңірін айыра жыртты да, кешке дейін Жаратқан Иенің Келісім сандығының алдында етпетінен жатты.
Исраилдің рубасылары да солай істеп, барлығы да бастарына топырақ шашты.
Бірақ Жаратқан Ие Ешуаға былай деп жауап берді: — Орныңнан тұр! Неге жерде етпетіңнен түсіп жатырсың?
Өйткені өздері де Менің қарғысыма ұшырады.
Егер жойылуға тиістілерді құртпасаңдар, Мен бұдан былай сендермен бірге жүріп жар болмаймын.
Оларға былай де: Құдайға бағышталып (күнә атаулыдан) тазарып, ертеңгі күнге дайындалыңдар! Өйткені Исраилдің Құдайы Жаратқан Ие мынаны айтады: О, Исраил, сенің араңда қарғысқа ұшыраған нәрсе бар.
Сол араларыңнан аластатылғанға дейін, жауларыңа қарсы тұра алмайсыңдар.
Ертеңгісін руларың бойынша кезекпен алға шығыңдар! Сонда Жаратқан Ие нұсқаған ру өзінің әулеттері бойынша алға шықсын.
Соңында Жаратқан Ие көрсеткен отбасының мүшелері кезекпен алға шықсын.
Келесі күні Ешуа ерте тұрып, Исраилдің руларын кезекпен (киелі шатырдың) алдына келтірді.
Сонда Яһуда руы таңдалды.
Ешуа Яһуда руының құрамындағы әулеттерді алға шығарғанда Зарах әулеті таңдалды.
Зарахқа жататын отбасыларды шығарғанда, Забди отбасы таңдалды.
Ешуа сол отбасының адамдарын жеке-жеке шығарғанда, Яһуда руының адамы Ахан көрсетілді.
Ол Қармидың ұлы, Забдидің немересі, Зарахтың шөбересі болатын.
олжаның арасынан бабылдық әдемі шапан, екі жүз мысқал күміс және салмағы елу мысқал сом алтынды көргенде, оларға қатты қызығып кетіп, ала салдым.
Ешуа адамдарын жіберіп, олар тез барып, Аханның шатырын тексерді.
Шынында да оның алған заттары, ең астында күміс, жерде көмулі жатыр екен.
Содан соң Ешуа мен барлық исраилдіктер Зарахтың ұрпағы Аханды тұтқындап, оның алған күмісі, шапаны мен сом алтынын және ұл-қыздарын, мүйізді ірі қараларын, есектері мен қой-ешкілерін, шатырын және басқа да иелігінің бәрін Ахор аңғарына алып барды.
Сол жерде Ешуа Аханға: «Бұл пәленің бәрін біздің басымызға неге түсірдің? Енді Жаратқан Ие сенің басыңа пәле түсіреді!» — деді.
Оның үй ішін де таспен атқылап, барлығын отпен өртеп,
Қаланың арт жағынан тосқауыл құр!»
Сонда Ешуа бүкіл жасағымен Ай қаласына аттанбақ болып жиналды.
Жасағынан отыз мың батыл да мықты сарбазды таңдап алып, түнде аттандырып жібермек болып
Мен қасымдағы бүкіл жасақпен бірге қалаға жақындап барамын.
Осылайша оларды қаладан ұзатып шығарамыз.
Ал біз олардан қашып кеткенде,
сендер тосқауылдан лап беріп, қаланы басып алыңдар! Себебі Құдайларың Жаратқан Иенің Өзі қаланы қолдарыңа тапсырады.
Ертеңіне ерте тұрған Ешуа жасақшыларды сапқа тұрғызып, байқап шықты.
Қасындағы барлық жасақшылар Ай қаласына өрлеп, оған жақындап, қарсы алдында тоқтады да,
Оларды қаладан бір ойпат бөліп жатты.
Ешуа және қасындағы барлық исраилдіктер Айдың адамдарынан жеңілгенсіп, елсіз далаға қарай шегініп қаша бастады.
Сол себепті Айдың барлық адамдары солардың соңынан жаппай қууға шақырылды.
Олар Ешуаның артына түсіп, қаладан ұзап кетті.
Не Айда, не Бетелде исраилдіктердің соңынан қуып шықпаған бірде-бір ер адам қалмады.
Олар қаланы ашық қалдырып, исраилдіктердің артынан қуып кетті.
Сонда Жаратқан Ие Ешуаға: «Қолыңдағы найзаны Айға қарай соз! Өйткені Мен қаланы сенің қолыңа тапсырамын», — деді.
Ешуа найзасын көтеріп, қалаға қарай созды.
Ол қолын созған бойда тосқауылдағылар лезде орындарынан тұрып, лап беріп, қалаға енді.
Айдың адамдары арттарына қараса, міне, қаланың түтіні аспанға будақтап көтеріліп жатыр екен! Олар тіпті ешқайда қаша да алмай қалды.
Тек Айдың патшасы ғана тірідей қолға түсіп, Ешуаның алдына әкелінді.
Исраилдіктер ашық дала мен құла түзде қашып жүрген Ай тұрғындарының артынан қуып, оларды талқандап, барлығын біреуін де қалдырмай қырып тастады.
Айдың барлық тұрғындары жойылып бітпейінше Ешуа найзасын созып тұрған қолын төмен түсірген жоқ.
Мұнан кейін Ешуа Айды өртеп, оны үнемі қаңырап жатқан үйіндіге айналдырды.
Сол кезде Ешуа Ебал тауында Исраилдің Құдайы Жаратқан Иеге арнап құрбандық үстелін тұрғызды.
Халық оның үстінде Жаратқан Иеге арнап шалынып өртелетін және Онымен қарым-қатынастарына ризашылық білдіретін сый-тартуларын ұсынды.
Бір топ Гәризим тауының етегінде, екінші топ Ебал тауының етегінде тұрды.
Ешуа бүкіл Исраил қауымының алдында Мұсаның тапсырған барлық бұйрықтарынан оқымаған бірде-бір сөз қалмады.
жиналып бірауыздан Ешуа мен Исраилге қарсы бірігіп соғысуға ұйғарды.
Алайда Гибеон қаласының тұрғындары Ешуаның Иерихон мен Ай қалаларына не істегені туралы естігенде,
қулыққа басты.
Олар Ешуаға елшілерін жіберіп, солардың есектеріне алба-жұлба қаптар мен тозып, жамалған шарап местерін артты.
Адамдар аяқтарына тозған, жамау-жамау аяқкиім, үстеріне тозығы жеткен ескі киім киді.
Бізбен келісім жасасаңыздар екен, — деді.
Олар Ешуаға: — Сіздің құлдарыңыз боламыз, — деп жауап берді.
Ешуа олардан: — Өздеріңіз кімсіздер? Қайдан келіп отырсыздар? — деп сұрады.
Өйткені біз Оның Мысыр елінде істеген барлық ғажап істері жайлы,
әрі Иорданның шығыс жағындағы аморлықтардың екі патшасына істегендерінің бәрі: Хешебон патшасы Сихонды да, Аштаротта тұрған Башан патшасы Огты да қалай жеңгені туралы нақты естідік.
Содан еліміздің рубасылары мен барлық тұрғындары бізге мына тапсырманы берді: Жолға азық-түлік сайлап алып, сапарға шығып, сол халықпен кездесіңдер! Олардан: «Сіздердің құлдарыңыз боламыз.
Бізбен келісім жасасаңыздар екен!» деп өтініңдер.
Міне, нанымыз.
Киім-кешегіміз бен аяқкиіміміз де ұзақ жолдан тозып кетті!
Исраилдіктер олардың жол азықтарынан алып көрді, алайда Жаратқан Иенің еркін сұрамады.
Исраилдіктер оларға шабуыл жасаған жоқ, себебі қауымның басшылары Исраилдің Құдайы Жаратқан Иенің атымен оларға (бейбітшілік жайлы) ант беріп қойған болатын.
Халықтың бүкіл қауымы жетекшілеріне наразы болып, күңкілдеді.
Олар тірі қалсын, бірақ бүкіл қауым үшін отын жарып, су таситын болсын!» — деп шешті.
Ешуа гибеондықтарды шақырып алып, оларға былай деді: — Іс жүзінде жақын маңымызда тұрып, неге «сіздерден өте қашықта тұрамыз» деп бізді алдадыңдар?!
Құдайымның үйі үшін отын жарып, су таситын боласыңдар! —
Олар Ешуаға былай деп жауап берді: — Тақсыр, біз Құдайыңыз Жаратқан Иенің өз қызметшісі Мұсаға сіздерге бүкіл елді табыстауды және ондағы тұрғындардың барлығын алдарыңыздан құртып жоқ қылуды тапсырғанын анық біліп алдық.
Енді, міне, біздің тағдырымыз сіздің қолыңызда.
Сіз нені дұрыс та әділ деп тапсаңыз, соны істеңіз.
Сонда Иерусалим патшасы және оның халқы қатты қорқып кетті.
Сондықтан Иерусалим патшасы Адони-Седек Хеброн патшасы Хоғамға, Ярмут патшасы Пирамға, Лахыш патшасы Япияхқа және Еглон патшасы Дебірге мынадай сәлем жіберді:
«Өрлеп келіп, Гибеонға шабуыл жасауға қол ұшын берсеңіздер екен! Өйткені олар Ешуамен және Исраил халқымен бейбітшілік келісімін жасапты».
Гибеондықтар Ғылғалдағы қонысында тұрған Ешуаға хабар жіберіп: «Тақсыр, бізге, сіздің құлдарыңызға, қолғабыс беруден бас тартпасаңыз екен! Тезірек бізге жетіп, көмектесе көріңіз! Таулы аймақта тұратын аморлықтардың барлық патшалары бірігіп, бізге қарсы аттанып келді!» — деп өтінді.
Ешуа күллі жасақшыларын, барлық мықты да батыл жауынгерлерін ертіп алып, Ғылғалдан Гибеонға өрлеп барды.
Ешқайсысы да саған қарсы тұра алмайды!» — деп жігерлендірген болатын.
Оларды Бет-Хорон асуына апаратын жолдың бойымен қуа отырып, Әзека, Макед деген жерлерге жеткенге дейін көбін қырып тастады.
Жау Исраил жасағынан қашып, Бет-Хорон асуынан өтіп, төмен түсіп бара жатқан кезде, олар Әзекаға жеткенге дейін Жаратқан Ие үстеріне аспаннан үлкен бұршақ тастарды жаудырды.
Бұл оқиға жайында «Яшардың кітабында» жазылған.
Себебі шынымен Жаратқан Иенің Өзі Исраил үшін соғысты.
Ақыр соңында Ешуа Исраилдің бүкіл жасағымен Ғылғалдағы ел қонысына қайта оралды.
Ал исраилдіктер Макед үңгірінің жанында қосын тіккен Ешуаға аман-есен қайта оралды.
Сол кезде Ешуа Исраилдің күллі ер адамдарын жинап алып, өзімен бірге аттанған қолбасшыларға: «Бері келіңдер, аяқтарыңды мына патшалардың мойындарына қойыңдар!» — деп бұйырды.
Қолбасшылар жақындап келді де, аяқтарын солардың мойындарына қойды.
Содан соң Ешуа патшаларды өлтіріп, денелерін бес ағашқа ілгізіп, кешке дейін солай қалдырды.
Үңгірдің аузы дәу тастармен бекітілді.
Иерихонның патшасына істегенін ол Македтің патшасына да істеді.
Содан соң Ешуа Исраилдің бүкіл жасағын бастап Македтен шығып, Либнаға аттанып, оған шабуыл жасады.
Жаратқан Ие Либнаны да патшасымен бірге Исраилдің қолына тапсырды.
Ешуа Иерихонның патшасына істегенін Либнаның патшасына да істеді.
Содан Ешуа Исраилдің бүкіл қарулы күшін ертіп Лахыштан Еглонға аттанды.
сол күні ие болды.
Бұдан кейін Ешуа Исраилдің бүкіл жасағын бастап Еглоннан Хебронға өрлеп барып, сол қалаға да шабуыл жасап,
Ешуа Еглонда істегеніндей, Хебронда да бірде-бір тірі жан қалдырмай, барлығын да жойып жіберді.
Содан соң Ешуа Исраилдің бүкіл жасағын ертіп, артқа бұрылды да, Дебир қаласына жетіп, оған шабуыл жасады.
Ешуа Хеброн мен Либнаны патшаларымен қоса қалай жойған болса, Дебирді де патшасымен қоса дәл солай жойып жіберді.
Осылай Ешуа бүкіл елді: таулы аймақтардың, оңтүстіктегі иен даланың, батыстағы төменгі қыраттардың және тау беткейлерінің тұрғындары мен олардың патшаларын жеңіп шықты.
Исраилдің Құдайы Жаратқан Ие Исраил үшін Өзі соғысып жүргендіктен, Ешуа осы барлық патшалар мен олардың жерін бір жорықта-ақ қолға түсірді.
Солтүстіктегі Хасор қаласының патшасы Ябин оңтүстік қалаларының күйрегендері туралы естігенде, мына патшалар мен халықтарға жедел хабар жіберді: Мадонның патшасы Жобабқа, Шимрон мен Ахшаптың патшаларына,
әрі солтүстіктегі таулы аймақта, Кінерет көлінің оңтүстігіндегі Иорданның алқабында, батыстағы төменгі қыраттарда және батыс жақтағы таулы Дорда билік құрған патшаларға,
Олардың жасақтары жиналғанда саны теңіз жағалауындағы құм қиыршықтарындай шексіз көп болды.
Олардың аттарының тілерсектерін қиып, соғыс күймелерін өртеп жібер!»
Содан Ешуа барлық жасақшыларын ертіп Мером су көздеріне аттанып, сол жауларынан тұтқиылдан тап берді.
Мұнан кейін Ешуа кері бұрылып, Хасор қаласын қолға түсіріп, патшасын семсермен өлтірді.
Жаратқан Иенің қызметшісі Мұса бұйырғандай, Тәңір Иенің қарғысына ұшыраған оларды семсердің жүзімен қырып-жойды.
Жаратқан Ие Өзінің қызметшісі Мұсаға бұйырғандарды Мұса Ешуаға тапсырған еді.
Осылай Ешуа мына елдің барлығын да қолға түсірді: (Яһудадағы) таулы жерді, оңтүстіктегі Негевте орналасқан күллі елсіз даланы, (соның шығыс жағындағы) Гөшен қаласының бүкіл жерін, батыстағы төменгі қыраттарды, Иорданның алқабын, (солтүстік) Исраилдің таулы аймағы мен төменгі қыраттарын.
Бұл жер (оңтүстіктегі) Сейірге қарай өрлеп баратын жолдағы Халақ тауынан бастап, Хермон тауының түбінде орналасқан Ливан аңғарындағы Бағал-Ғадқа дейін созылды.
Ешуа ондағы барша патшаларды қолға түсіріп, көздерін құрту үшін,
олармен ұзақ уақыт соғыс жүргізді.
Гибеон қаласын мекендейтін хевтіктерден басқа бірде-бір қала исраилдіктермен бейбітшілік келісімін жасаған жоқ.
Өзге қалалардың барлығы күшпен алынды,
өйткені Жаратқан Иенің Өзі жүректерін қасарыстырып қойғандықтан, олар Исраилге қарсы соғысқа шықты.
Исраилдіктер Тәңір Иенің қарғысына ұшыраған солардың өздерін де, қалаларын да қырып-жойды.
Сонымен соғыс бітіп, елде тыныштық орнады.
Ог патша Хермон тауы мен Салхаға, гешурліктер мен махалықтардың жеріне дейінгі бүкіл Башан аймағына және Хешебон патшасы Сихонның жерімен шекаралас жатқан Ғилақад өлкесінің жартысына билік құрған еді.
Ал Ешуа мен исраилдіктер Иорданның батыс жағында жеңген патшалардың жерлері (солтүстіктегі) Ливан аңғарындағы Бағал-Ғадтан бастап, (оңтүстіктегі) Сейірге қарай өрлеп баратын жолдағы Халақ тауына дейінгі аралықта орналасқан болатын.
Ешуа солардың жерлерін Исраилдің өзге руларына үлестіріп берді.
Сол жерлер мыналар: таулы аймақ, батыстағы төменгі қыраттар, Иорданның алқабы, тау беткейлері, (Яһудадағы) елсіз дала, оңтүстіктегі иен дала (Негев), яғни хеттіктер, аморлықтар, қанахандықтар, перездіктер, хевтіктер және ебустіктердің жерлері.
Иерусалим, Хеброн,
Ярмут, Лахыш,
Еглон, Гәзер,
Дебир, Гәдер,
Хорма, Арад,
Либна, Адуллам,
Макед, Бетел,
Таппуах, Хефер,
Әфек, Лашарон,
Мадон, Хасор,
Шимрон-Мером, Ахшап,
Тағанах, Мегидо,
Кедес, Қармил тауының түбіндегі Жоқнеам,
Барлық патшалардың ұзын саны отыз бір.
Иемдену қажет аймақтар мыналар: біріншіден, філістірлер мен гешурліктердің жерлері:
гебалдықтардың жері, Хермон тауының етегіндегі Бағал-Ғадтан Лебо-Хаматқа дейінгі бүкіл шығыс Ливан
Мен Өзім бұларды Исраилдің үрім-бұтағының алдынан қуып шығамын.
Сонымен осы елді тоғыз руға және Манаса руының жартысына мұралық меншікке үлестіріп бер.
Манаса руының екінші жартысына және Рубен, Ғад руларына мұралық жерлері Жаратқан Иенің қызметшісі Мұсаның үлестіргеніне сай Иордан өзенінің арғы, шығыс жағынан тиді.
Бұл жер Арнон аңғарының шетіндегі Арогерден және сол аңғардың ортасындағы қаладан басталды.
Ол Медебадан әрі қарай орналасқан Дибон қаласына дейін созылған бүкіл жон даланы,
Сондай-ақ, Ғилақадты, гешурліктер мен махалықтардың бүкіл аймағын, Хермон тауы мен Салхаға дейінгі барлық Башан аймағын,
Ал гешурліктер мен махалықтарды исраилдіктер қуып шығарған жоқ, олар әлі күнге дейін Исраил елімен бірге тұрып келді.
Тек Леуі руына Мұса мұралық жер берген жоқ.
Исраилдің Құдайы Жаратқан Ие уәде еткендей, Өзіне ұсынылған құрбандықтардың арнайы бөліктері леуіліктерге тиісті мұралық үлес болады.
Мұса Рубен руына әулеттері бойынша үлестіріп берген жер мынау:
Арнон аңғарының шетіндегі Арогер қаласынан және аңғардың ортасындағы қаладан басталып, Медеба маңындағы бүкіл жон дала,
Хешебон мен оның жон далада орналасқан барлық қалалары: Дибон, Бамот-Бағал, Бет-Бағал-Меон,
Яхас, Кедемот, Мефағат,
Кириятаим, Сибма, аңғардағы төбеде орналасқан Серет-Шахар және
Бет-Пеғор қалалары, сонымен қатар Писга тауының етектері және Бет-Ешимот.
Мұса кезінде Сихон патшаны және сол елде тұрып жатқан мадияндықтардың Еуи, Рекем, Сур, Хур және Реба деген көсемдерін жеңген болатын.
Исраилдіктер шайқаста жеңіп шыққан бұл жауларына қоса, сәуегейшілікпен айналысатын Беғор ұлы Балағамның да көзін құртты.
Рубендіктерге бөлінген жердің батыс шекарасы — Иордан өзені.
Сонымен Рубеннің ұрпақтарына әулеттері бойынша мұралық меншікке берілген жер, міне, осы қалалар мен оларға қарасты елді мекендерді қамтыды.
Мұса Ғад руына әулеттері бойынша үлестіріп берген жер мынау:
Жазер аймағы, Ғилақад аймағындағы барлық қалалар және Рабба қаласының алдындағы Арогерге дейінгі Аммон елі,
Осылайша ғадтықтарға әулеттері бойынша мұралық меншікке берілген жер осы қалаларды әрі оларға қарасты елді мекендерді қамтыды.
Сонымен халық Иерихонға қарама-қарсы, Иорданның шығыс жағындағы Моабтың елсіз алқаптарында болғанда Мұса пайғамбар үлестірген мұралық жерлер, міне, осылар.
Ал Леуі руына Мұса мұралық меншікке жер берген жоқ.
Өйткені Исраилдің Құдайы Жаратқан Иенің уәдесіне сай, олардың «мұралық үлесі» Оның Өзі болды.
Жаратқан Ие Мұса арқылы бұйырғандай, тоғыз руға және тағы бір рудың жартысына мұралық жерлері жеребе тасталып белгіленді.
Жүсіптен екі ру: Манаса мен Ефрем тараған еді.
Осылайша исраилдіктер Жаратқан Иенің Мұса арқылы бұйырғанына сәйкес елді бөліп алды.
Бірде Яһуда руының біраз адамы Ғылғалда Ешуаға жақындап келді.
Сонда араларындағы Кенез ұрпағы Ефунне ұлы Халеп оған былай деді: — Құдайдың таңдаған адамы Мұсаға Жаратқан Ие сіз екеуіміз туралы Қадеш-Барнидің маңында не дегенін өзіңіз жақсы білесіз.
Жаратқан Иенің қызметшісі Мұса мені Қадеш-Барниден елді барлап келуге жібергенде қырық жаста болатынмын.
Елді барлап, көріп-білгенімді шынайы айтып келдім.
Ал мен Құдайым Жаратқан Иенің жолымен толығымен жүрдім.
Сондықтан да сол күні Мұса маған мынадай уәде еткен еді: «Сен Құдайым Жаратқан Иеге толықтай сенімді болғандығыңнан, сенің аяқ басып келген жерің өзіңнің және ұрпақтарыңның тұрақты меншігі болады».
Ал енді, Мұсаның осыны айтқанынан бері қырық бес жыл өтті.
Міне, жасым сексен беске келсе де, алдыңызда тұрмын.
Сізден өтінерім: Жаратқан Ие сол кезде уәде еткен таулы аймақты маған табыстай көріңіз! Кезінде сіз Жаратқан Иенің берген уәдесін өзіңіз естігенсіз.
Алайда Жаратқан Ие Өзі айтқандай маған жар болса, оларды қуып шыға аламын.
Сонда Ешуа Ефунне ұлы Халепке батасын беріп, оған мұралық меншік ретінде Хеброн қаласын табыстады.
Себебі ол Исраилдің Құдайы Жаратқан Иеге шын жүректен адал болған еді.
Яһуда руына әулеттері бойынша үлестірілген жер ең оңтүстікте Едом елімен шектесіп, Сін атты елсіз далаға қарай созылады.
Яһуданың оңтүстік шекарасы Өлі теңіздің оңтүстігіндегі шығанақтан басталып,
Асмонға жетіп, одан әрі Мысырмен шекарадағы өзеннің бойымен жүріп, Жерорта теңізінің жағасында аяқталады.
Яһуда руының оңтүстік шекарасы осындай.
Шығыстағы шекара Өлі теңіздің бойымен Иорданның оған құятын атырауына дейін созылады.
Яһуданың солтүстік шекарасы Иордан атырауындағы теңіз шығанағынан басталып,
Шекара осы төбе басынан Нептоғах су көзіне жетіп, Ефрон тауындағы қалаларға дейін ұласады.
Бұдан кейін шекара Бағалахтан батысқа, Сейір тауына қарай иіліп, Иғарым, яғни, Кесалон тауының солтүстік беткейімен өтіп, Бет-Шәмішке төмендеп, Тимна арқылы өтеді.
Содан шекара Әкронның солтүстік беткейімен өтіп, Шикеронға қарай бұрылып, Бағалах тауы арқылы өтіп, Ябниелге жетеді, одан әрі Жерорта теңізіне келіп тіреледі.
Батыс шекарасы — сол теңіздің жағалауы.
Яһуда руына әулеттері бойынша үлестірілген жердің айнала шекарасы осындай.
Қаланың атындағы Арба деген есім алып Анақтың атасын білдірген.
Сол жақтан ол Дебир қаласының тұрғындарына қарсы өрлеп аттанды.
Дебир бұрынырақ Кирият-Сефер деп аталатын.
Халептің інісі, Кеназдың ұлы Отниел сол қаланы иемденіп алды.
Содан Халеп Отниелге қызы Ахсаны қосты.
Қызы: — Бір айрықша жақсылық жасай көріңізші.
Маған оңтүстіктегі сусыз даланы сыйлап отырсыз.
Яһуда руына әулеттері бойынша үлестірілген жер төмендегідей болды.
Яһуда руының ең оңтүстікте Едом еліне жақын орналасқан қалалары мыналар: Кәбісел, Едер, Ягур,
Кина, Димона, Адада,
Кедес, Хасор, Итнан,
Зиф, Телем, Балот,
Хасор-Хадата, Кериот-Хесрон, яғни Хасор,
Амам, Шема, Молада,
Хасар-Ғада, Хешмон, Бет-Пәлет,
Хасар-Шуал, Бер-Шеба, Бизиотея,
Бағалах, Иім, Әсем,
Елтолад, Кесил, Хорма,
Сикеләг, Мадманах, Сансанна,
Лебаот, Шилхим, Аин және Риммон.
Сол аймақта Яһудаға барлығы жиырма тоғыз қала әрі оларға қарасты елді мекендер үлестірілді.
Батыстағы төменгі қыраттарда: Ештағол, Сора, Ашна,
Заноах, Ен-Ғанним, Таппуах, Енам,
Ярмут, Адуллам, Сохо, Әзека,
Шағараим, Адитаим, Гедера, яки Гедеротаим — он төрт қала әрі оларға қарасты елді мекендер;
Сенан, Хадаша, Мигдал-Ғад,
Дилеан, Миспа, Жоқтеил,
Лахыш, Босқат, Еглон,
Хабон, Лахмас, Хитлис,
Гедерот, Бет-Дагон, Нағама және Макед — он алты қала мен оларға қарасты елді мекендер;
Либна, Етер, Ашан,
Ифтах, Ашна, Несиб,
Кеил, Ахзиб, Мареша — тоғыз қала әрі оларға қарасты елді мекендер;
Әкрон мен оған қарасты елді мекендер мен қоныстар,
Әкроннан батыстағы теңізге қарай Азот қаласының маңындағы қалалар мен олардың айналаларындағы елді мекендер;
Азотқа қарасты елді мекендер мен қоныстар, Газа әрі оған қарасты, Мысырмен шекарадағы тасқынды аңғар мен Жерорта теңізінің жағалауына дейінгі аралықта орналасқан елді мекендер мен қоныстар;
таулы аймақта: Шамир, Ятир, Сохо,
Данах, Кирият-Санна, яғни Дабыр,
Анаб, Ештемо, Аним,
Гөшен, Холон мен Ғило — он бір қала әрі оларға қарасты елді мекендер;
Араб, Дума, Ешан,
Яним, Бет-Таппуах, Әфека,
Хумта, Кирият-Арба, яғни Хеброн, Сиор — тоғыз қала әрі оларға қарасты елді мекендер;
Мағон, Кәрмел, Зиф, Юта,
Ізрел, Жоқтам, Заноах,
Қайын, Гибея, Тимна — он қала әрі оларға қарасты елді мекендер;
Халхул, Бет-Сұр, Гедор,
Мағарат, Бет-Анот, Елтекон — алты қала әрі оларға қарасты елді мекендер;
Кирият-Бағал, яғни Кирият-Иғарым мен Рабба — екі қала әрі оларға қарасты елді мекендер;
иен далада: Бет-Араба, Міддин, Сеқаха,
Нибшан, Тұз қаласы (Ир-Мелах) және Ен-Геди — алты қала әрі оларға қарасты елді мекендер.
Яһуда руының адамдары Иерусалимде тұратын ебустіктерді қуып шығара алмады, содан ебустіктер осы күнге дейін Яһуданың адамдарымен бірге тұрып келеді.
Одан батысқа, яфлеттіктердің жеріне қарай бұрылып, Төменгі Бет-Хорон мен Гәзер қалаларына дейін ұласып, содан Жерорта теңізіне барып тіреледі.
Осылайша Жүсіптің ұлдары Манаса мен Ефремнен тараған екі ру мұралық жерлеріне ие болды.
теңізге қарай бұрылады.
Сол жердің солтүстігінде Михметах орналасқан.
Янохтан Атарот пен Нағаратқа қарай төмендеп, Иерихонға жетіп, Иордан өзеніне келіп тіреледі.
Ефрем руына әулеттері бойынша үлестірілген мұралық жер, міне, осы.
Ефремдіктер Гәзер қаласын мекендейтін қанахандықтарды қаладан қуып шығара алмады.
Манасаның еркек кіндікті ұрпақтарынан Әбиезер, Хелек, Асриел, Сихем, Хефер, Шемида әулеттері тарады.
Ал Манасаның шөпшегі, Махырдың шөбересі, Ғилақадтың немересі, Хефер ұлы Салопахадта ұл болмай, Махла, Ноға, Хоғла, Мылқа, Тирса атты қыздары ғана болды.
Бұлар діни қызметкер Елазардың, Нұн ұлы Ешуаның және елдің басқа да басқарушыларының алдына келіп: «Ағайындарымызға берілгендей, мұралық жер бізге де берілсін деп Жаратқан Ие Мұсаға бұйырған еді ғой», — деді.
Таппуах аймағы Манаса руына, ал Манасаның шекарасындағы Таппуах қаласы Ефрем руына жатады.
Бұл жерден шекара Қанах жылғасына, сол жылғаның оңтүстік жағына қарай бұрылады.
Мұндағы қалалар Манасаның қалаларының арасында орналасса да, Ефрем руына жатады.
Содан Манаса руының шекарасы жылғаның солтүстік жағымен жүріп отырып, теңізге келіп тіреледі.
Оңтүстік жақтағы жер Ефремдікі, ал солтүстіктегісі Манасанікі.
Бірақ манасалықтар бұл қалаларды қолға түсіре алмады, сондықтан оларда қанахандықтар әлі де тұрып келеді.
Сонда Ешуа Жүсіптің үрім-бұтағы — Ефрем мен Манаса руларына: — Сендер үлкен елсіңдер, күш-қуаттарың да мол.
Қанахандықтардың темір соғыс күймелері және зор күш-қуаты болса да, сендер оларды елден қуып шығасыңдар, — деп жігерлендірді.
Бұлардан кейін исраилдіктердің бүкіл жамағаты Шилода жиналып, киелі кездесу шатырын тікті.
Қанахан елі олардың билігіне өткенімен,
исраилдіктердің әлі де мұралық жерлері үлестірілмеген жеті руы қалған еді.
Сол себепті Ешуа исраилдіктерге былай деді: «Ата-бабаларың сиынған Құдай — Жаратқан Иенің өздеріңе табыстаған елін иемденуге қашанға дейін немқұрайды қарайсыңдар?
Осылайша сендер елдің жеті бөлігін сипаттап жазғаннан кейін сол баяндаманы маған осында алып келіңдер.
Мен мұнда Құдайымыз Жаратқан Иенің алдында сендер үшін жеребе тастаймын.
Ғадтықтар, рубендіктер және Манаса руының жартысы Жаратқан Иенің қызметшісі Мұса үлестірген жерлерін Иордан өзенінің шығыс жағынан алды».
Сонымен Ешуа елді барлаушыларды жолға шығарғанда оларға нұсқау беріп былай деді: «Елді аралап, сипаттап жазып, маған келіңдер.
Сонда мен осы Шилода Жаратқан Иенің алдында сендер үшін жеребе тастаймын».
Алғашқы жеребе Бунямин руына әулеттері бойынша түсті.
Оларға Яһуда мен Жүсіп руларының арасындағы жер үлестірілді.
Шекара Бет-Хоронның оңтүстігіндегі төбенің батыс жағымен оңтүстікке қарай ұласып, Яһуда руының бір қаласы — Кирият-Бағалға (демек, Кирият-Иғарымға) дейін жетеді.
Бунямин руының жерінің батыс шекарасы осындай.
Рефаим аңғарының солтүстігіндегі Бен-Хенном аңғарының қарсысындағы төбенің етегіне қарай түседі.
Содан шекара Бен-Хенном аңғарының бойымен төмендеп, Гибеядағы ебустіктердің (қаласының) оңтүстік беткейіне өтіп, Ен-Рогелге дейін төмендейді.
Бохан Рубеннің ұлы болатын.
Бұл жерден шекара Иорданның алқабының үстіндегі солтүстік беткеймен жүре отырып, Иорданның алқабына түседі.
Бунямин руының оңтүстіктегі шекарасы, осындай.
Шығыстағы шекара — Иордан өзені.
Бунямин руына әулеттері бойынша үлестірілген мұралық жердің айнала шекаралары, міне, осылар.
Енді мыналар Бунямин руына әулеттері бойынша берілген қалалар: Иерихон, Бет-Хоғыла, Емек-Кесис,
Бет-Араба, Семараим, Бетел,
Ауим, Парах, Офра,
Кефар-Аммонай, Опни, Геба — он екі қала мен оларға қарасты елді мекендер,
Гибеон, Рамақ, Бегерот,
Миспа, Кефира, Моса,
Рекем, Ирпеил, Тарала,
Села, Елеф, Ебус, яғни Иерусалим, Гибея, Кирият — он төрт қала әрі оларға қарасты елді мекендер.
Әулеттері бойынша Бунямин руына үлестірілген мұралық жер, міне, осы.
Екінші жеребе әулеттері бойынша Шимон руына түсті.
Бұл руға үлестірілген мұралық жер Яһуда руының жерінің ішінде жататын болды.
Шимон руына мына қалалар тиді: Бер-Шеба, яки Шеба, Молада,
Хасар-Шуал, Балах, Әсем,
Елтолад, Бетул, Хорма,
Сикеләг, Бет-Марқабот, Хасар-Суса,
Бет-Лебағот, Шарухен — он үш қала әрі оларға қарасты елді мекендер,
Аин, Риммон, Етер, Ашан — төрт қала әрі оларға қарасты елді мекендер.
Бұларға қоса олардың айналаларындағы Бағалат-Берге, яғни Негевтегі Рамаққа, дейінгі жердегі барлық елді мекендер де берілді.
Әулеттері бойынша Шимон руына берілген мұралық жер, міне, осы.
Шимон руына мұралық жер Яһуда руының үлесінен берілді, себебі Яһуданың үлесі өздері үшін тым үлкен болатын.
Сондықтан Шимонның ұрпақтарына мұралық жер Яһуданың үлесінің ішінен берілді.
Оларға тиген жердің шекарасы Сарыдқа дейін созылып,
Сонымен әулеттері бойынша Забулон руының үлесіне тиген мұралық жер, ондағы қалалар мен оларға қарасты елді мекендер, міне, осылар.
Төртінші жеребе әулеттері бойынша Исашар руына салынды.
Оларға тиісті жер Ізрел, Кесулот, Шунем,
Хафараим, Шион, Анахарат,
Раббит, Қишион, Әбес,
Ремет, Ен-Ғанним, Ен-Хадда және Бет-Пәсесті қамтиды.
Шекара Табор, Шахасима және Бет-Шәміштің шегімен жанасып, Иордан өзеніне барып тіреледі.
Осы жердің аумағына барлығы он алты қала әрі оларға қарасты елді мекендер кіреді.
Сонымен әулеттері бойынша Исашар руының үлесіне тиген мұралық жер, ондағы қалалар әрі оларға қарасты елді мекендер, міне, осылар.
Бесінші жеребе әулеттері бойынша Ашир руына түсті.
Оның жеріне Хелқат, Хали, Бетен, Ахшап,
Аламәлік, Амад, Мишал кіреді.
Батыс шекарасы Қармил тауы мен Шихор-Либнатпен жанасып,
содан шығысқа қарай бұрылып Бет-Дагонға дейін жетеді де, Забулонның жерімен солтүстікте орналасқан Ифтах-Ел аңғарында шектесіп, Бет-Емек пен Неиелмен де жанасады.
Бұдан кейін шекара Қабулдың сол жағымен өтіп,
Еброн, Рехоб, Хаммон, Қанахқа және үлкен Сидон қаласына қарай жалғаса береді.
Аширдің жеріне тағы Умма, Әфек, Рехоб — барлығы жиырма екі қала әрі оларға қарасты елді мекендер кіреді.
Сонымен әулеттері бойынша Ашир руының үлесіне тиген мұралық жер, ондағы қалалар әрі оларға қарасты елді мекендер, міне, осылар.
Алтыншы жеребе әулеттері бойынша Нафталим руына түсті.
Содан соң ол батысқа, Азнот-Таборға қарай бұрылып, Хұқоққа беттейді.
Сонымен Нафталимнің жері оңтүстікте Забулонмен, батыста Аширмен, шығыста Иордан өзенімен шектеседі.
Бекіністі қалалары: Сиддим, Сер, Хамат, Раққат, Кінерет,
Адама, Рамақ, Хасор,
Кедес, Едірей, Ен-Хасор,
Нафталим руына әулеттері бойынша тиген мұралық жер, ондағы қалалар әрі оларға қарасты елді мекендер, міне, осылар.
Жетінші жеребе әулеттері бойынша Дан руына түсті.
Оның мұралық жеріне Сора, Ештағол, Ир-Шәміш,
Шағалаббин, Аялон, Итла,
Елон, Тимна, Әкрон,
Елтеке, Гибетон, Бағалат,
Еһуд, Бене-Берақ, Ғат-Риммон,
Ме-Жарқон, Рақон және Яффаның алдындағы аймақ кірді.
Сонда олар Ләшемге қарсы соғысып, оны қолға түсіріп, тұрғындарын семсердің жүзімен қырып тастады.
Дан руының үлесіне әулеттері бойынша тиген мұралық жер, ондағы қалалар әрі оларға қарасты елді мекендер, міне, осылар.
Жаратқан Иенің бұйрығы бойынша, олар Ешуаға өзі сұраған қаласын: Ефремнің таулы аймағындағы Тимнат-Серахты белгіледі.
Діни қызметкер Елазар, Нұн ұлы Ешуа және исраилдік рулардың әулет басыларының Шилода Жаратқан Иенің алдында, Оның кездесу шатырының кіреберісінде жеребе тастап үлестірген мұралық жерлері, міне, осылар.
Сонымен олар жерді үлеске бөлуді аяқтады.
«Исраилдіктерге мынаны айт: Мен сендерге Мұса арқылы бұйырғанымдай, өздеріңе бас сауғалау қалаларын белгілеңдер.
Олар сол адамды қалаға қабылдап, паналайтын жер беріп, ол араларында тұратын болсын.
Себебі ол оны бұрыннан бері өшігіп жүргендіктен емес, абайсызда өлтіріп алыпты.
Сонда исраилдіктер мына қалаларды бас сауғалайтын жер болуға бағыштады: Нафталим руының қыратты Ғалилея жеріндегі Кедешті, Ефремнің таулы өлкесіндегі Сихемді және Яһуданың таулы жеріндегі Кирият-Арбаны, яғни Хебронды,
әрі Иорданның арғы бетінде, Рубен руының Иерихонның шығысындағы елсіз жон далада орналасқан Бесерді, Ғад руының Ғилақад жеріндегі Рамотты және Манаса руының Башан аймағындағы Ғоланды.
Исраилдік болсын, не араларында тұрып жатқан жат жұрттық болсын, біреуді абайсызда өлтіріп алған әркім қашып барып, бас сауғалауға белгіленген қалалар, міне, осылар.
Леуіліктердің әулет басылары Қанахан еліндегі Шило қаласында діни қызметкер Елазар, Нұн ұлы Ешуа және Исраил руларының әулет басыларының алдына келіп,
«Жаратқан Ие Мұса арқылы бізге өзіміз мекендейтін қалалар және малымыз жайылатын өрістер беру туралы айтқан болатын», — деген өтініш жасады.
Сонда исраилдіктер Жаратқан Иенің берген бұйрығына бағынып, оларға өздерінің мұралық жер үлестерінен төмендегі қалаларды жайылымдарымен қоса белгілеуге ұйғарды.
Алғашқы жеребе қахат әулеттеріне түсті.
Діни қызметкер Һароннан тараған леуіліктерге Яһуда, Шимон, Бунямин руларының жерінен он үш қала тиді.
Қахаттың қалған ұрпақтарына жеребе бойынша Ефрем, Дан және Манаса руының (батыстағы) жартысының жерінен он қала тиді.
Герсонның ұрпақтарына жеребе бойынша Исашар, Ашир, Нафталим руларынан әрі Манаса руының Башан аймағындағы өзге жартысынан он үш қала тиді.
Мераридің ұрпақтарына әулеттері бойынша Рубен, Ғад, Забулон руларынан он екі қала берілді.
Сонымен исраилдіктер Жаратқан Иенің Мұса арқылы берген бұйрығына сай осы қалаларды жайылымдарымен қоса леуіліктерге жеребе бойынша үлестіріп берді.
Яһуда руы мен Шимон руынан исраилдіктер төмендегі қалаларды аттарын атап бөліп берді.
Олар Леуі руының Қахат тармағына жататын Һаронның ұрпақтарына белгіленді, себебі бірінші жеребе соларға түсті.
Осылайша Һаронның ұрпақтарына Яһуданың таулы жеріндегі Кирият-Арба, демек, Хеброн қаласы айналасындағы жайылымдарымен қоса берілді.
Ал Хебронға қарасты егістік жерлер мен елді мекендер Ефунне ұлы Халептің иелігіне бөлініп берілді.
Ятир, Ештемоға,
Холон, Дебир,
Аин, Юта, Бет-Шәміш — барлығы тоғыз қала да жайылымдарымен қоса белгіленді.
Бунямин руынан оларға Гибеон, Геба,
Анатот, Алмон атты төрт қала жайылымдарымен қоса белгіленді.
Һароннан тараған діни қызметкерлердің жайылымды қалаларының ұзын саны — он үш болды.
Леуі руының Қахат тармағының қалған бөлігіне Ефрем руының жерінен бөлінген қалалар мыналар болды:
Ефремнің таулы өлкесінде орналасқан, абайсызда кісі өлтіріп алғандар бас сауғалайтын Сихем қаласы және Гәзер,
Кипсаим, Бет-Хорон — барлығы төрт қала жайылымдарымен қоса берілді.
Дан руынан Елтеке, Гибетон,
Аялон, Ғат-Риммон атты төрт қала жайылымдарымен қоса,
әрі Манаса руының (Қанахан еліндегі) жартысынан Тағанах пен Ғат-Риммон атты екі қала жайылымдарымен қоса берілді.
Осы он қала мен олардың жайылымдары Қахат тармағының қалған әулеттеріне үлестірілді.
Леуі руының Герсон тармағына мына қалалар берілді: Манаса руының жартысынан екі қала: Башан аймағында орналасқан, абайсызда кісі өлтіріп алғандар бас сауғалайтын Ғолан қаласы және Бе-Ештера, екеуі де жайылымдарымен қоса;
Исашар руынан: Қишион, Даберат,
Ярмут, Ен-Ғанним атты төрт қала жайылымдарымен қоса;
Ашир руынан: Мишал, Абыдон,
Хелқат, Рехоб атты төрт қала жайылымдарымен қоса;
Нафталим руынан Ғалилея өлкесінде орналасқан, абайсызда кісі өлтіріп алғандар бас сауғалайтын Кедес қаласы, Хамот-Дор, Қартан атты үш қала жайылымдарымен қоса.
Сонымен Леуі руының Герсон тармағына әулеттері бойынша барлығы он үш қала жайылымдарымен қоса үлестірілді.
Леуі руының қалған тармағы — Мераридің әулеттеріне мына қалалар берілді: Забулон руынан Жоқнеам, Қарта,
Димна, Нахалал атты төрт қала жайылымдарымен қоса;
Рубен руынан: Бесер, Жахса,
Кедемот, Мефағат атты төрт қала жайылымдарымен қоса;
Ғад руынан: Ғилақадта орналасқан, абайсызда кісі өлтіріп алғандар бас сауғалайтын Рамот қаласы, Маханайым,
Хешебон, Жазер атты төрт қала жайылымдарымен қоса.
Сонымен Исраилдің меншікті жерінің арасынан Леуі руына жайылымдарымен қоса бөлінген барлық қалалардың саны қырық сегіз болды.
Осылайша Жаратқан Ие исраилдіктерге олардың ата-бабаларына антпен уәде еткен елінің барлығын табыстады.
Олар елді иемденіп, оған қоныстанып алды.
Жаратқан Ие Өзі ата-бабаларына антпен уәде еткендей, исраилдіктерге барлық жағынан да тыныштық сыйлады.
Сол шамада Ешуа Рубен, Ғад руларының және Манаса руының (Иорданның шығысында қоныстанған) жартысының жасақшыларын шақырып алып,
былай деді: — Сендер Жаратқан Иенің қызметшісі Мұсаның берген барлық бұйрықтарын ұстанып, менің өздеріңе айтқандарымды да бұлжытпай орындап келесіңдер.
Ұзақ уақыт бойы, күні бүгінге дейін бауырластарыңды тастап кетпей, Құдайларың Жаратқан Иенің жүктеген міндеттерін іске асырып келдіңдер.
Міне, Құдайларың Жаратқан Ие Өзі уәде еткеніндей исраилдік бауырластарыңа тыныштық сыйлады.
Енді сендер Жаратқан Иенің қызметшісі Мұсаның Иордан өзенінің шығысында үлестіріп берген жерлеріңе қайтуларыңа болады.
Алайда Мұсаның берген өсиеттері мен Таурат заңын өте мұқият орындаңдар: Құдайларың Жаратқан Иені сүйіп, Оның айтқан жолымен жүріп, бұйрықтарына бағыныңдар, әрі Онымен тығыз байланыста тұрып Оған шын жүректен, бүкіл жан-дүниелеріңмен қызмет етіңдер!
Ешуа оларға ақ батасын беріп, босатып жіберді де, олар үйлеріне қайтып кетті.
Мұса Манаса руының бір жартысына меншікті жерін Башан аймағынан бөліп берген болатын, әрі Ешуа сол рудың қалған жартысына жерді бауырлас руларымен бірге Иордан өзенінің батыс жағынан үлестіріп берген еді.
Жаудан түскен осы олжаны ағайын-тумаларыңмен бөлісіңдер!
Сонымен Рубен, Ғад руларының және Манаса руының жартысының жасақшылары Қанахан еліндегі Шилода өзге исраилдіктермен қоштасып, Жаратқан Иенің Мұса арқылы берген бұйрығы бойынша иеленіп алған өз елдері Ғилақадқа қайтуға жолға шықты.
Өзге исраилдіктерге бұлардың Қанахан елінде, Иорданның батыс жағасындағы Гелилотта құрбандық орнын салғандары туралы хабар жеткенде,
соларға қарсы соғыс ашу жайлы Исраилдің бүкіл қауымы Шилоға жиналды.
Олар алдымен Ғилақад аймағындағы Рубен, Ғад рулары мен Манасаның жарты руына діни қызметкер Елазар ұлы Пінехесті
және онымен бірге Исраилдің әр руынан бір-бірден он басшыны қосып, елшілікке жіберді.
Олар Ғилақад еліндегі Рубен, Ғад рулары және Манасаның жарты руына келгенде былай деді:
Ал сендер бүгін Жаратқан Иеден бас тартып жатырсыңдар! Егер сендер бүгін Жаратқан Иеге қарсы бас көтерсеңдер, Ол ертең-ақ Исраил халқының бүкіл қауымына қаһарланады.
Рубен, Ғад рулары және Манасаның жарты руы Исраилдің мыңбасыларына былай деп жауап берді:
Сіздердің ұрпақтарыңыз: «Жаратқан Ие Иордан өзенін сендер — рубендіктер мен ғадтықтардың және біздің арамыздағы шекара етіп бекіткен болатын.
Сондықтан сендердің Жаратқан Иеге еш қатыстарың жоқ» деулері мүмкін ғой.
Олар бұны шалынып, өртелетін құрбандықтар мен басқа да сый-тартулар ұсыну үшін емес, сіздер мен біздерге айғақ болу үшін салған».
Құдай Иеміздің кездесу шатырының алдында тұрған құрбандық үстелінен басқа тағы сондай бір үстелді салып Жаратқан Иеге қарсы бас көтеруден мүлдем аулақпыз.
Діни қызметкер Пінехес, қауымның жетекшілері және Исраилдің мыңбасылары Рубен, Ғад рулары мен Манаса руының жартысының айтқандарын естігенде риза болды.
Діни қызметкер Елазар ұлы Пінехес оларға: — Жаратқан Иенің шынымен бізге жар екеніне көзіміз жетіп отыр.
Бұдан кейін оларда рубендіктер мен ғадтықтардың жеріне барып, ойран салу жайлы сөз қозғалмады.
Себебі олар: «Бұл — Жаратқан Иенің біздің де Құдайымыз екендігінің айғағы», — деді.
Құдай Иелеріңнің Өзі елде қалып қойған халықтарды алдарыңнан қуып шығарады.
Сонда Құдай Иелерің уәде еткендей, сендер олардың жерін иемденіп аласыңдар.
Сонымен өте берік болып Мұсаның Таурат кітабында жазылғандардың бәрін мұқият орындап, одан не оңға да, не солға да бұрылмаңдар!
Демек, араларыңда қалып қойған халықтармен араласып кетпеңдер! Олардың табынатын жалған тәңірлерінің аттарын ауыздарыңа да алмаңдар, солардың аттарымен ант та етпеңдер! Сол жалған тәңірлерге ешқандай ғибадат етіп, иіліп табынбаңдар да!
Берген уәдесіне сай, Құдай Иелерің сендер үшін Өзі соғысып жүргендіктен, әрқайсыларың жаудың мың адамын тықсырып қуасыңдар.
Сондықтан Құдай Иелеріңді сүюге барынша ұмтылыңдар!
Ал енді, адам атаулы іспетті мен де бұ дүниеден өтпекшімін.
Оның бір сөзі де орындаусыз қалған жоқ.
Содан сендер Оның өздеріңе табыстаған осы шұрайлы елінен іздерің де қалмай лезде құрып кетесіңдер.
Ешуа тағы да Исраилдің барлық руларын Сихем қаласына жинап, олардың ақсақалдары мен рубасыларын, төрешілері мен басқарушыларын да шақырып алды.
Сонда Ешуа бүкіл халыққа арнап былай деді: — Исраилдің Құдайы Жаратқан Ие мынаны айтады: Ежелде ата-бабаларың Евфрат өзенінің арғы жағында тұрып, бөгде «тәңірлерге» құлшылық ететін.
Олардың араларында Тарах және оның ұлдары Ыбырайым мен Нахор да болатын.
Оның үрім-бұтағын көбейтіп, оған Ысқақты,
Кейін Мен Мұса мен Һаронды жіберіп, Мысыр елін түрлі апаттармен күйрете соққыладым, ақырында сендерді сол елден азат етіп, алып шықтым.
Ата-бабаларың Мысырдан көшіп шығып, Қамысты теңізге жеткенде, мысырлықтар соғыс күймелерімен және салт аттыларымен оларды теңіз жағалауына дейін қуып келе жатты.
Ата-бабаларың Маған, Жаратқан Иеге, жалбарынып, көмек сұрады.
Мен соларды алдарыңнан қырып-жойдым, ал сендер жерлерін иемденіп алдыңдар.
Осылайша сендерді оның қолынан құтқарып алдым.
Содан соң сендер Иордан өзенінен өтіп, Иерихон қаласына жеттіңдер.
Иерихонның тұрғындары, ал кейін аморлықтар, перездіктер, қанахандықтар, хеттіктер, гергестіктер, хевтіктер және ебустіктер де сендерге қарсы соғысты.
Мен сендерге өздерің тер төгіп еңбек сіңірмеген елді, өздерің салмаған қалаларды сыйладым, енді сонда тұрып жатырсыңдар.
Өздерің отырғызбаған жүзім, зәйтүн бақтарының жемісін жеп жүрсіңдер.
Сонда халық былай деп жауап берді: — Жаратқан Иеден бас тартып, басқа тәңірлерге табынып кетуден аулақ жүрейік!
Себебі Жаратқан Ие — біздің Құдайымыз! Ол бізді және аталарымызды Мысыр еліндегі құлдықтан азат етіп, көз алдымызда ұлы да ғажап кереметтерді жасады.
Жаратқан Ие осы елде тұрып жатқан аморлықтар мен басқа да барлық халықтарды алдымыздан қуып шықты.
Ол — біздің Құдайымыз, сондықтан біз де Жаратқан Иеге қызмет етеміз.
Ол сендердің бас көтеріп, күнә жасай бергендеріңді кешірмейді.
Сонда халық Ешуаға: — Жоқ, біз Жаратқан Иеге қызмет етеміз! — деп жауап берді.
Ешуа оларға былай деді: — Жаратқан Иеге қызмет етуді таңдағандарыңа сендер өздерің куәсіңдер! — Олар: — Иә, куәміз, — деп жауап берді.
Ешуа:
— Ендеше өздеріңде бар жалған тәңірлерді лақтырып тастап аластатыңдар да, жүректеріңді Исраилдің Құдайы Жаратқан Иеге бағыштаңдар! — деп ескертті.
Бүкіл халық: — Біздер Құдайымыз Жаратқан Иеге қызмет ететін боламыз, Оның даусына құлақ асатын боламыз! — деп Ешуаға уәде берді.
Сол күні Ешуа Сихемде халықпен Келісім жасап, оларды Жаратқан Иенің ережелері мен шешімдерін орындауға мәжбүрледі.
бүкіл халыққа былай деп жариялады: — Біліп алыңдар, мына тас — бізге қарсы айғақ; ол — Жаратқан Иенің бізге айтқан сөздерінің бәрін естіген куәгер іспетті.
Сондықтан, егер Құдайға опасыздық жасасаңдар, осы тас сендерге қарсы айғақ болады!
Осылай Ешуа Келісімді бекіткеннен кейін халықтың барлығын өздерінің мұралық меншіктеріне тиген жерлеріне қайтарып жіберді.
Осы оқиғалардан кейін Жаратқан Иенің қызметшісі Нұн ұлы Ешуа жүз он жасқа толып қайтыс болды.
Оның мәйіті Ешуаның үлесіне тиген жерінде, Ефрем руының таулы аймағында орналасқан Ғағаш төбесінің солтүстік жағындағы Тимнат-Серах қаласының маңындағы қабірге қойылды.
Ешуаның тірі кезінде, әрі Жаратқан Иенің Исраил үшін істеген ұлы істерін көріп-естіген және Ешуадан кейін де өмір сүрген ақсақалдардың бүкіл заманында халық Жаратқан Иеге мойынсұнып, Оған қызмет ете берді.
Сол жер Жүсіптің ұрпақтарының мұралық үлесіне тиді.
Ешуа қайтыс болғаннан кейін исраилдіктер Жаратқан Иеден: — Қанахандықтарға қарсы қайсымыздың бірінші болып өрлеп барып, шабуыл жасағанымызды қалайсың? — деп сұрады.
Шимондықтар мұнымен келісіп, яһудилермен бірге аттанды.
Яһудилер өрлеп барғанда, Жаратқан Ие қанахандықтар мен перездіктерді олардың қолына тапсырды.
Олар Безек қаласының маңында жаудың он мың адамына шабуыл жасап, күйрете соққы берді.
Сонда қанахандықтар мен перездіктер ойсырай жеңілді.
Кейін яһудилер Адони-Безекті Иерусалимге алып барып, ол сол қалада қайтыс болды.
Оның тұрғындарын семсердің жүзімен қырып-жойып, қаланың өзін өртеп жіберді.
Бұдан кейін яһудилер қыратты аймақты, оңтүстіктегі Негев атты иен даланы және батыстағы төменгі қыраттарды мекендейтін қанахандықтармен соғысуға аттанды.
Олар Хебронда тұратын қанахандықтармен де шайқасып, Шешай, Ахиман және Талмайды жеңді.
Хебронның бұрынғы аты Кирият-Арба болатын.
Халептің інісі Кеназдың ұлы Отниел қаланы басып алды.
Оңтүстіктегі сусыз даланы сыйлап отырсыз.
Яһуда руы және Мұсаның кендік қайын атасының ұрпақтары «Құрма ағаштарының қаласы» Иерихоннан шығып, Арад қаласының оңтүстігінде жатқан Яһуданың елсіз даласына көшті де, сондағы халықтың арасына қоныстанды.
Яһудилер Газа, Ашқалон, Әкрон қалаларын да төңірегіндегі жерлерімен қоса басып алды.
Ол сол қаладан Анақтың үш алып ұрпағын қуып шықты.
Бұрын Бетел Лұз деп аталатын.
Барлаушылар қаладан шығып келе жатқан бір адамды кездестіріп, оған: «Бізге қалаға кіретін жолды көрсете көрші, кейін біз саған мейірім көрсетеміз», — деді.
Қала күні бүгінге дейін осылай аталып келеді.
Бірақ Манаса руы Бет-Шан, Тағанах, Дор, Ибелам, Мегидо қалалары мен оларға қарасты елді мекендердің тұрғындарын қуып шығармай, қанахандықтар сол аймақта тұра беруге бел байлады.
Забулон руы да Қитрон мен Нахалолдың тұрғындарын қуып шығармады.
Ашир руы Акко, Сидон, Ахлап, Ахзиб, Хелба, Әфек және Рехоб атты қалалардың тұрғындарын қуып шығарған жоқ.
Қайта, аширліктер осы аймақты мекендеген қанахандықтардың арасында тұрды.
Нафталим руы Бет-Шәміш пен Бет-Анаттың тұрғындарын қуып шығармай, өздері сол жерді мекендеген қанахандықтардың арасында тұрды.
Аморлықтар Дан руын таулы аймаққа тықсырып тастап, алқаптарға түсулеріне жол бермеді.
Аморлықтардың шекарасы Шаяндар асуынан басталып, Селаға дейін және одан әрі қарай кете берді.
Мен сендермен жасаған Келісімімді ешқашан да бұзбаймын деген едім.
Ал сендер бұл елді мекендеген халықтармен ешқандай келісім жасаспауға әрі олардың құрбандық ұсынатын орындарын қиратуға тиіс едіңдер.
Бұлай істегендерің қалай?
Олар бүйірлеріңе тиген қамшыдай болмақ, ал өздерінің табынатын жалған тәңірлері сендерді тұзақ іспетті құлатпақ».
Жаратқан Иенің періштесі осы сөздерді барлық исраилдіктерге айтқан кезде халық дауыс көтеріп зарлай бастады.
Сондықтан да олар сол жерді Бохим (демек, Зарлау) деп атап кетті.
Кезінде Ешуа халықты таратып жібергенде, исраилдіктер елді иемденуге әрқайсысы өзіне бөлінген мұралық жеріне кеткен болатын.
Ешуаның көзі тірісінде және Жаратқан Иенің Исраил халқы үшін істеген ұлы істерінің барлығын көздерімен көріп, Ешуадан кейін де ұзақ жасаған ақсақалдардың бүкіл кездерінде халық Жаратқан Иеге мойынсұнып, Оған ғибадат ете берді.
Жаратқан Иенің қызметшісі Нұн ұлы Ешуа жүз он жыл жасап, қайтыс болды.
Оның мәйіті Ешуаның үлесіне тиген жерінде: Ефрем руының таулы аймағындағы Ғағаш төбесінің солтүстік жағындағы Тимнат-Серах қаласының маңында қабірге қойылды.
Сол буынның күллі адамдары дүние салып, ата-бабаларының қасына жөнелгеннен кейін, Жаратқан Иені танымайтын және Оның Исраил үшін істеген ұлы істерін ескермейтін жаңа ұрпақ дүниеге келді.
Олар Жаратқан Иеге жек көрінішті іс-әрекет жасап, Бағал атты жалған тәңірлердің мүсіндеріне табына бастады.
Сол жаңа ұрпақ ата-бабалары сиынған, оларды Мысыр елінен алып шыққан Құдайлары — Жаратқан Иеден бас тартты, әрі айналаларында тұрып жатқан ұлттардың табынатын бөгде тәңірлерінің жолдарына түсіп, соларға иіліп құлшылық етті.
Жаратқан Ие халықты айналасында тұрып жатқан жауларының қолына түсіргендіктен, соларға қарсы тұруға Исраилдің қауқары жетпейтін болды.
Халықтың жасақшылары қайда барып, шабуылдаса да, Жаратқан Ие Өзі ант етіп алдын ала айтқандай, оларға қарсы соғысып, жеңіліске ұшыратты.
Ал Жаратқан Ие Исраилге билер тағайындап отырды, олар халықты тонаған жауларының қолынан құтқарды.
Алайда би қайтыс болған соң, халық ата-бабаларынан бетер азғындыққа салынып, бөгде тәңірлердің жолына түсіп, соларға бас иіп құлшылық ететін.
Сол себепті Жаратқан Иенің қаһары Исраилге қарсы лаулап, Ол былай деді: «Мына халық Менің өздерінің ата-бабаларымен жасаған Келісімімді бұзып, айтқандарыма құлақ түрмегендіктен,
Мен де енді Ешуа елден қуып шығармаған ұлттардың ешқайсысын исраилдіктердің алдарынан қуып шығармаймын.
Осы себептен Жаратқан Ие сол ұлттарды Ешуаның қолына тапсырған да жоқ, тездетіп қуып шығарған да жоқ; қайта, олардың елде қалуларына жол берді.
філістірлердің бес әміршісінің қарамағындағылар, барлық (қалған) қанахандықтар, сидондықтар, Бағал-Хермон тауынан Лебо-Хаматқа дейін созылған аралықтағы Ливан тауларында тұрып жатқан хевтіктер.
Сонда Жаратқан Иенің қаһары Исраилге қарсы лаулап, Ол халықты Месопотамияның патшасы Қушан-Рушатаимның қолына бере салды.
Осылайша елде қырық жыл бойы тыныштық орнады.
Олардың сондай зұлымдық істегендері үшін Жаратқан Ие Моаб патшасы Еглонға Исраилге қарсы шығуға күш-қуат берді.
Еглон аммондықтар мен амалектіктерді қасына жинап аттанып, Исраилге шабуыл жасады да, «Құрма ағаштарының қаласы» Иерихонды басып алды.
Ехуд солақай болатын.
Бірде исраилдіктер оны Моаб патшасы Еглонға алым-салықтарын табыстауға жіберді.
Алым-салықты табыстағаннан кейін Ехуд соны көтеріп алып келген адамдарын жөндеріне босатып жіберді.
Оған: «Тақсыр, менің сізге айтатын бір құпия хабарым бар!» — дегенді білдіртті.
Сонда Еглон тағынан тұрды.
Ехуд сол қолымен оң жағындағы семсерін суырып алып, оны патшаның ішіне сұғып алды.
Тіпті семсердің тұтқасы да патшаның ішіне кіріп кетті, ал ұшы оның арқасынан шыға келді.
Ехуд кетіп қалғаннан кейін патшаның қызметкерлері келіп, есіктің іштен бекітілгенін көріп: «Патша ішкі бөлмеде дәретте отырған шығар», — десіп,
Олар кідірген кезде Ехуд сытылып қашып кеткен болатын.
Ехуд оларға: «Соңымнан еріп аттаныңдар! Өз жауларың — моабтықтарды Жаратқан Ие сендердің қолдарыңа тапсырды», — деді.
Олар Ехудтің соңынан ілесіп, Иордан өзеніндегі Моаб еліне алып баратын өткелдерді қолға түсіріп, ешкімді де өзеннен өткізбей қойды.
Бұдан кейін олар шабуыл жасап, шамамен он мың моабтықтың көзін құртты.
Бірде Шамғар бұқа айдайтын, ұшы өткір істікпен алты жүз філістірдің көзін құртты.
Сол себепті Жаратқан Ие оларды Қанаханның патшасы Ябиннің қолына бере салды.
Сол кезде Дебора есімді пайғамбар әйел Исраил халқына билік айтатын.
Дебора Ефремнің таулы аймағындағы Рамақ пен Бетелдің арасындағы «Дебораның құрма ағашы» деп аталатын ағаштың түбінде тұратын.
Бір күні Дебора Нафталим руының жеріндегі Кедестен Абиноғам ұлы Барақты шақыртып алдырып, оған былай деді: — Тыңдап ал, Исраилдің Құдайы Жаратқан Ие саған мынаны бұйырады: Нафталим, Забулон руларынан он мың адамды жинап, солармен Табор тауына өрлеп бар!
Мен Ябиннің қолбасшысы Сисараны өзінің соғыс күймелерімен және қалың қолымен бірге сенің қасыңа Қишонның аңғарына еліктіріп әкеліп, қолыңа тапсырамын.
Алайда Барақ оған: — Егер сіз менімен бірге баратын болсаңыз, барамын, ал бармасаңыз, мен де бармаймын, — деп жауап қайтарды.
Себебі Жаратқан Ие Сисараны бір әйелдің қолына тапсырады, — деді.
Сонымен Дебора жиналып, Барақты ертіп Кедеске барды.
Сонда Барақтың соңынан он мың сарбаз еріп, Дебора да онымен бірге (Табор тауының басына) өрлеп барды.
Мұса пайғамбардың балдызы Хобабтың бір ұрпағы — кендік Хебер есімді кісі бар болатын.
Сисара қарамағындағы барлық күймелерін: тоғыз жүз темір соғыс күймесін және күллі жасақшыларын шақырып жинап алып, Харошет-Ғоимнан Қишон алқабына аттанды.
Барақ сарбаздарымен бірге жаудың соғыс күймелері мен жасағын Харошет-Ғоимға дейін қуып, Сисараның бүкіл жасағы семсерден қаза тауып, бірде-біреуі тірі қалған жоқ.
Жаил Сисараның алдынан шығып: — Қош келдіңіз, тақсыр, төрлетіп дем алыңыз.
Еш қауіптенбеңіз, — деп ішке шақырды.
Сисара одан: — Маған ішетін су берші, шөлдеп тұрмын, — деп сұрады.
Әйел сүт құйылған торсықтың аузын ашып, оған сүт берді.
Жаил оның алдынан шығып: «Кіріңіз, мен сізге іздеп жүрген кісіңізді көрсетемін», — деді.
Осылай Құдай сол күні Қанахан патшасы Ябинді исраилдіктерге бой ұсындырды.
Сол жеңіс күні Дебора және Абиноғам ұлы Барақ былай деп жырлады:
Уа, ақ есекке мініп алған байлар, Қымбат кілем үстінде отыратындар, Әрі жаяу жүргендер, соны хабарлаңдар!
Жаратқанның халқы қала қақпасына барды:
«Уа, Дебора, енді ояныңызшы, Оянып, жырлап, ерлерді шақырыңызшы! Уа, Абиноғам ұлы, тұрыңызшы, Уа, Барақ, жауларды тұтқындаңызшы!»
Жаилдың аяқтарына жау иілді, Аяқтарының арасына жығылды, Жығылған жерінде лезде қырылды.
Себебі исраилдіктер жерге егін еккен сайын, мадияндықтар амалектіктермен және шығыстың басқа да көшпелі тайпаларымен бірге оларға шапқыншылық жасай беретін.
Олар мадияндықтарға бола Жаратқан Иеге жалынып мінажат еткендіктен,
Өздеріңе былай дегенмін: «Мен сендердің Құдайларың Жаратқан Иемін.
Сол кезде Жоғастың ұлы Гедеон жинаған бидайының дәндерін мадияндықтардан сақтап қалу үшін оны жүзім сыққыштың ішінде бастырып жатқан еді.
Жаратқан Иенің періштесі Гедеонға көрініп: — Жаратқан Ие саған жар, мықты батыр! — деп тіл қатты.
Гедеон оған былай деп жауап берді: — Уа, мырзам, егер Жаратқан Ие бізге жар болса, онда неліктен осының бәрі басымызға түсті? Аталарымыз бізге айтып берген Оның барлық кереметтері қайда кеткен?! Олар: «Халқымызды Мысыр елінен бастап алып шыққан Жаратқан Ие емес пе еді?» дейтін.
Жаратқан Ие: — Жарайды, сен қайтып келгенше Мен күте тұрайын, — деп келісті.
Гедеон солай істеді.
Ал періште Гедеонның көзіне көрінбей қалды.
Әкеңнің Бағалға арнаған құрбандық орнын қиратып, оның жанындағы Ашераға бағышталған бағананың түбіне де балта шап!
Сонда Гедеон қызметшілерінің арасынан он адамды алып, Жаратқан Иенің берген бұйрығын орындады.
Олар Иордан өзенінен өтіп, Ізрел аңғарына жетіп, сол жерде қостарын тікті.
Сонда Жаратқан Иенің Рухы Гедеонға қонып, бойын биледі.
Гедеон Ашир, Забулон, Нафталимға елшілерін жолдаған соң, сол рулар да қыратты аймаққа көтеріліп, онымен кездесті.
Мен қырманға қырқылған жүнді жаямын.
Бұл жолы жүн құрғақ, ал айналасындағы жер шықтан дымқыл болсын!» —
Жаратқан Ие Гедеонға былай деп тапсырды: «Мадияндықтарды қолдарына тапсыруым үшін сенімен бірге шыққан жасақ тым көп.
Сондықтан жасақтың алдында: «Кім жүрексініп тұрса, осы Ғилақад төбесінен кетіп, үйіне қайта берсін!» деп жарияла».
Бірақ Жаратқан Ие: «Сарбаздар әлі де тым көп.
Оларды төменге қарай, суға алып бар.
Сол жерде Мен оларды іріктеймін.
Содан кейін кімнің баратынын, кімнің бармайтынын Өзім саған анықтап айтып беремін», — деді.
Жаратқан Ие оған нұсқап былай деді: «Суды ит сияқты жалап ішкендерді бір жаққа, тізерлеп ішкендерді басқа жаққа бөлекте!» —
Сонда суды алақанымен ұрттап, жалап ішкендердің саны үш жүз болды, ал қалған сарбаздардың барлығы суды тізерлеп жатып ішті.
Ал қалғандары үйлеріне қайта берсін», — деді.
Гедеон үш жүз сарбазды бөлек тұрғызып, қалғандарының азық-түліктері мен кернейлерін алып қалып, өздерін қостарына қайтарып жіберді.
Мадияндықтардың тұрағы төменде, аңғарда болатын.
Ал егер шабуыл жасаудан қауіптенсең, көмекші Пурахты ертіп аңғардағы Мадиянның тұрағына білдіртпей түс.
Сонда естігендерің арқылы жігерленіп, жасақшылар тұрағына шабуыл жасауға батылданасың».
Ал күллі мадияндықтар, амалектіктер және шығыстың басқа да көшпелі тайпалары аңғарда шегіртке үйірлеріндей қаптап, түйелері де теңіз жағалауындағы құм түйіршіктеріндей сансыз көп болып жатыр екен.
Исраилдің тұрағына қайта оралғаннан кейін ол: «Тұрыңдар! Жаратқан Ие Мадиян жасағының тұрағын сендердің қолдарыңа тапсырды!» — деп әмір берді.
Гедеон үш жүз адамын үш топқа бөліп, әрбір адамның қолына бір-бірден керней және ішінде жанып тұрған алауы бар бос құмыраларды ұстатты да,
Әр адам жаудың тұрағын айналдыра өз орнында тұрды.
Қалған жасақшылар (Иордан өзеніне қарай) Сәрераның жанындағы Бет-Шиттаға, Табаттың маңындағы Әбел-Мехоланың шекарасына дейін қашып кетті.
Алайда Исраилдің Нафталим, Ашир және бүкіл Манаса руларының адамдары шақырылып, олар мадияндықтардың соңынан қуып кетті.
Гедеон бүкіл Ефрем руының таулы аймағына да хабаршыларын жіберіп: «(Иордан алқабына) төмен түсіп барып, мадияндықтарға қарсы шығыңдар! Бет-Бараға дейінгі су көздерін және өзендердің өткелдерін қолға түсіріп, жауды соларға жақындатпаңдар!» — деді.
Гедеон және оның қасындағы үш жүз адамы Иордан өзеніне жетіп, оның шығыс жағына өтті.
Өздерінің шаршап-шалдыққандарына қарамастан, олар мадияндықтарды қууын жалғастыра берді.
Гедеон Соқот қаласына жеткенде, оның адамдарына: — Мына жасақшыларыма біраз таба нан берсеңіздер екен.
Олар қатты ашығып тұр! Мен Мадиян патшалары Зебей мен Салманның соңына түсіп келе жатыр едім, — деп өтініш жасады.
Сонда сендерді даланың тікенек-ошағанымен осқылап тілгілеймін! — деп жауап қатты.
Жоғас ұлы Гедеон шайқастан қайтқанда Херес тауынан түсіп,
Тұңғышы Етерге бұрылып: «Тұр, мыналардың көздерін құрт!» — деп бұйырды.
Бірақ ұлы әлі де жас болғандықтан, семсерін суырып алып, оларды өлтіріп тастауға бата алмады.
Гедеон алдына ұмтылып, Зебей мен Салманды өлтірді де, олардың түйелерінің мойнына салынған айшықты алқаларын шешіп алды.
Ендеше өзіңіз, содан кейін ұлыңыз және немереңіз бізге басшы болып билік құрыңыздар! — деп ұсыныс жасады.
Сонда жиналған алтын сырғалардың салмағы бір мың жеті жүз мысқал болды.
Гедеонның көзі тірі кезінде елде қырық жыл тыныштық орнады.
Осы оқиғалардан кейін Жоғас ұлы Гедеон (Еруб-Бағал) өз үйінде тұруға қайтып кетті.
Оның әйелдері көп болғандықтан, өзінен тараған жетпіс ұлы бар еді.
Оның Сихемде тұратын кәнизагы да бір ұл туып, Гедеон оның атын Әбумәлік (демек, «(көктегі) Әкем — Патша») деп қойды.
Сөйтіп Жоғас ұлы Гедеон көп жасап, қайтыс болды.
Осылайша исраилдіктер өздерін айналадағы барлық жауларынан құтқарып келген Құдайлары — Жаратқан Иені естерінен шығарды.
Еруб-Бағал, яғни Гедеон, Исраилге қанша ізгілік жасаса да, олар оның әулетіне де адалдық танытпады.
Бірде Еруб-Бағал (яғни Гедеон) ұлы Әбумәлік шешесінің Сихем қаласындағы аға-інілеріне барып, оларға және бүкіл нағашы жұртына былай деп тіл қатты:
Тек Еруб-Бағалдың кенже ұлы Жотам ғана тығылып аман қалды.
Егер сендер осыны істегенде шынайы да адал ниетпен әрекеттенген болсаңдар, онда Әбумәлік сендерді, сендер Әбумәлікті қуантыңдар.
Бұл туралы Әбумәлікке хабар тиді.
Сол екі арада Ебед ұлы Ғағал өзінің ағайындыларымен бірге Сихемге көшіп келіп, қала азаматтарының сеніміне ие болды.
Осы сөздер қаланың әкімі Зебулге жеткенде, ол қатты ашуланды.
Сондықтан қасыңыздағы жасақпен бірге түнде аттанып, далада тосқауыл құрыңыздар!
Олар төрт топқа бөлініп, қалаға қарсы тосқауылдар құрды.
Ғағал оларды көргенде Зебулге: — Анаған қараңыз, қырат бастарынан адамдар түсіп келе жатыр! — деді.
Бірақ Зебул оған жауап қайырып: — Қыраттардың көлеңкесін адам екен деп көріп отырсың, — деді.
Зебул оған: — Онда сенің: «Біз оған қызмет ететіндей, Әбумәлік деген кім еді өзі?» деп мақтанғаның қайда?! Сенің менсінбеген адамдарың осылар емес пе? Енді шығып, олармен шайқасып көр! — деді.
Ғағал Сихемнің азаматтарын бастап алып шығып, Әбумәлікпен шайқасты.
Келесі күні Сихемнің көптеген адамы қаладан далаға шықты.
Бұл туралы хабар Әбумәлікке жетті.
Қаланы жермен-жексен қылып қиратып, үстіне тұз сеуіп шашты.
Сихемнің мұнарасының тұрғындары осыны естігенде, Ел-Беріт деген жалған тәңірдің ғибадатханасының астына бас сауғалап кіріп алды.
Ол барлық адамдарымен бірге Салмон төбесіне көтерілді де, балтамен бір құшақ бұтақ кесіп, иығына салып, көтеріп алды.
Содан соң Әбумәлік Тебеске барып, оны қоршап, басып алды.
Қаланың бүкіл азаматтары: еркектер мен әйелдер сол мұнараға бас сауғалап қашып барды.
Олар бекініп алып, мұнараның жалпақ төбесіне шықты.
Сонда бір әйел мұнара төбесінен Әбумәліктің үстіне қол диірменнің үстіңгі тасын тастап жіберіп, оның басы жарылып қалды.
Исраилдіктер Әбумәліктің қайтыс болғанын көргенде, барлығы үйлеріне қайтып кетті.
Тола би қайтыс болғанда мәйіті Шамирдағы қабірге қойылды.
Оның отыз ұлы болды.
Жайыр би қайтыс болғанда мәйіті Қамондағы қабірге қойылды.
Бұдан кейін исраилдіктер қайтадан Жаратқан Иеге жек көрінішті іс-әрекет жасап Бағал, Астарта тәңірсымақтарға табынып кетті, әрі Арама, Сидон, Моаб, Аммон, філістір халықтары табынатын жалған тәңірлерге де құлшылық етіп жүрді.
Сол себепті Оның қаһары халыққа қарсы лаулап, оларды філістірлер мен аммондықтардың қолдарына түсірді.
Бұлар сол жылы исраилдіктерге соққы беріп, оларды аяусыз қанады.
Жау бұрынырақ Иордан өзенінің арғы жағын мекендеген аморлықтардың жері — Ғилақад аймағында қоныстанған барлық исраилдіктерді он сегіз жыл бойы қанады.
Аммондықтар тіпті Иордан өзенінен өтіп, Яһуда, Бунямин және Жүсіптен тараған екі руға да қарсы соғысты.
Жаратқан Ие оларға былай деп жауап қатты: — Мысырлықтар, аммондықтар, філістірлер,
Бұл солай болды емес пе?
Бірақ сендер Менен бас тартып, бөгде тәңірлерге табынып келесіңдер.
Олар араларыңда болған бөгде тәңірлердің мүсіндерін алып тастап, Жаратқан Иеге сиынып ғибадат етті.
Сонда Жаратқан Ие Исраилдің көрген азабына шыдай алмай, оларды аяды.
Ғилақад халқының басшылары өзара ақылдасып: «Аммондықтарға қарсы шабуылды кім бастайды? Сол адам Ғилақад аймағын мекендейтін бәріміздің басшымыз болсын», — деп келісті.
Ғилақадтық Ефтах мықты да батыл жауынгер еді.
Ғилақадтың некелі әйелі де оған ұлдар туды.
Біраз уақыт өтіп, Аммон халқы Исраилге қарсы соғыс бастады.
одан: — Келіп, басшымыз бола көріңіз, сөйтіп аммондықтармен соғысайық! — деп өтінді.
Ефтах оларға: — Мені жек көріп, әкемнің үйінен қуып шыққан сіздер емес пе едіңіздер? Енді бастарыңызға пәле түскенде маған несіне келіп тұрсыздар? — деді.
Бізбен бірге барып, аммондықтармен соғыссаңыз, Ғилақадты мекендейтін бәріміздің басшымыз сіз боласыз! — деді.
Сіз қалай айтсаңыз, дәл солай істейміз! — деп уәделерін берді.
Ефтах ақсақалдарға айтқан бүкіл сөздерін Миспада Жаратқан Иенің алдында қайталап айтты.
Аммон патшасы Ефтахтың елшілеріне: — Исраил халқы Мысырдан көшіп шыққан кезде, Арнон мен Ябоктың арасындағы Иорданға дейін созылып жатқан жерімді тартып алды.
Исраил Мысырдан көшіп шыққан кезде иен дала арқылы Қамысты теңізге әрі Қадешке барды.
Сонда Исраил Едом патшасына елшілері арқылы «Сіздің еліңіз арқылы өтіп шығуға рұқсат берсеңіз екен» деген сәлемін жіберген еді.
Бірақ Едом патшасы Исраилдің өтінішіне құлақ салмады.
Кейін олар елсіз дала арқылы, Едом мен Моаб елдерін сырт айналып өтіп, Моабтың шығыс жағына шықты да, Арнон өзенінің арғы жағына тұрақтады.
Сонда Исраил халқы сол елді мекендеген аморлықтардың
Сол сияқты, біз де Құдайымыз Жаратқан Ие мұралыққа табыстаған жерді иемденеміз.
Әлде сіздер Моаб патшасы Сипор ұлы Балақтан артықсыздар ма? Оның Исраилмен осы жер туралы дауласып, соғысқан кезі болды ма?
Үш жүз жылдан бері Исраил Хешебон, Арогер мен оларға қарасты елді мекендерде және Арнон өзенінің бойында орналасқан басқа да қалаларды қоныстанып келеді.
Қайта, сіз маған қарсы соғыс ашып жамандық істеп отырсыз.
Жаратқан Ие — әділ Төреші.
Бірақ Аммон патшасы Ефтахтың жіберген осы сәлеміне еш құлақ асқан жоқ.
Сонда Жаратқан Иенің Рухы Ефтахқа қонып, ол Ғилақад пен Манаса арқылы өтіп, Ғилақадтағы Миспаға, одан аммондықтарға қарай аттанды.
Ал Ефтах Жаратқан Иеге ант етіп былай деген еді: «Егер Сен аммондықтарды менің қолыма тапсырсаң,
онда мен аман-есен қайтып келген кезде алдымнан бірінші болып үй-жайымның қақпасынан шыққанды Жаратқан Иеге бағыштап шалып, түгелдей өртеп жіберемін».
Жаратқан Ие аммондықтарды Ефтахтың қолына табыстады.
Ефтах оларды ойсырата жеңіп, жаудың Арогер мен Минит арасында әрі Әбел-Керәмимге дейінгі аралықта орналасқан жиырма қаласын қиратып тастады.
Ендеше аузыңыздан шыққан сол антыңызды орындаңыз! Жаратқан Иеміз сізге аммондық жауларыңыздың үстінен үлкен жеңіс сыйлады ғой! — деді.
Ол ешқашан еркекпен жақындаспаған пәк қыз еді.
Сол кезден бастап Исраилде
жыл сайын бойжеткен қыздардың ғилақадтық Ефтахтың қызын жырлап еске алу үшін төрт күнге далаға кететін дәстүрі бар.
Ал Ефрем руының сарбаздары жиналып, Сафонға өтіп барды да, Ефтахқа: — Аммондықтарға қарсы соғысу үшін солардың жеріне аттанғанда неге бізді шақырмадың? Сол үшін біз сені өз үйіңде өртеп жібереміз! — деп қоқан-лоқы айтты.
Жаратқан Ие оларды қолыма табыстады.
Ал енді, өздерің неге маған қарсы соғысуға келіп отырсыңдар?
Ал ефремдіктер: «Ей, ғилақадтықтар, сендер небәрі Ефрем мен Манасаның ортасындағы Ефремнің қашқынысыңдар, ә!» — деп оларды жәбірледі.
Ғилақадтықтар Иордан өзенінің өткелдерін басып алып, ефремдіктерге елдеріне қайтатын жолды жауып тастады.
Сонымен бұл соғыста Ефремнің қырық екі мың адамы өлді.
Ғилақадтық Ефтах би Исраилге алты жыл бойы билік айтты.
Ол қайтыс болғанда мәйіті Ғилақад аймағындағы бір қаланың маңайындағы қабірге қойылды.
Ефтах биден кейін Исраилге бетлехемдік Ибесан билік айтты.
Оның отыз ұлы мен отыз қызы болды.
Ибесан Исраилге жеті жыл бойы билік айтты.
Ибесан би қайтыс болғанда, мәйіті Бетлехемдегі қабірге қойылды.
Ибесан биден кейін Исраилге забулондық Елон он жыл бойы билік айтты.
Елон би қайтыс болғанда, мәйіті Забулон руының жеріндегі Аялонда қабірге қойылды.
Елон биден кейін Исраилге пиратондық Хиллел ұлы Абыдон билік айтты.
Оның жетпіс есекке мініп жүретін қырық ұлы мен отыз немересі болды.
Абыдон би қайтыс болғанда, мәйіті Ефрем руының аймағындағы Пиратонда, Амалек төбесіндегі қабірге қойылды.
Дан руының Сора қаласында Маноғах есімді бір кісі тұратын, оның әйелі бала тумайтын бедеу еді.
Енді аяғың ауырлап, ұл туасың.
Маноғах Жаратқан Иеге сиынып: «Уа, Ием, Өзің бізге жіберген адамың қайтып келіп, дүниеге келетін осы балаға не істеуіміз керек екенін үйрете көрсін», — деп өтінді.
Әйелі бірден күйеуіне жүгіріп барып: «Анау күні келген адам маған қайтадан көрінді!» — деп оны шақырды.
Одан: — Мына әйелмен сөйлескен адам сізсіз бе? — деп сұрады.
Ол: — Мен солмын, — деп жауап берді.
Мен оған бұйырғанның барлығын орындасын! — деді.
Маноғах Жаратқан Иенің періштесін: — Бізбен бірге қала тұрыңыз.
Бір лақ соямыз, тамақ жеп кетіңіз! — деп шақырды.
Маноғах келген қонағының Жаратқан Иенің періштесі екенін әлі де ұғынбай тұрған еді.
Бірақ Жаратқан Иенің періштесі оған: — Менің атымды неге сұрайсың? Ол түсінуге болмайтын тым керемет! — деп жауап қайырды.
Маноғах лақты шалып, оны және астық тартуын алып, екеуін сол жердегі бір дәу тастың үстінде Жаратқан Иеге өртеп ұсынды.
Сонда Маноғах оның Жаратқан Иенің періштесі болғанын ұғынып,
әйеліне: — Біз Құдайды көрген екенбіз, енді құритын шығармыз! — деді.
Бала өсіп, Жаратқан Иенің жарылқауына ие болды.
Самсон Сора мен Ештағолдың арасындағы Махане-Дан дейтін жерде болғанда, Жаратқан Иенің Рухы алғаш рет оны әрекет жасауға ұмтылдырды.
Бірақ әке-шешесі оған: — Сол құдайсыз філістірлерден барып әйел алатындай, өз руымызда, не бүкіл халқымызда қыз құрып қалды ма? — десе де, Самсон әкесінен: — Сол қызды маған алып беріңіздерші, ол маған ұнайды! — деп өтіне берді.
Жаратқан Ие осы жайтты қолданып, Исраилге сол кезде үстемдік құрған філістір жауларына қарсы әрекетін бастамақ болды, ал Самсонның әке-шешесі соны түсінген жоқ.
Аяқ астынан бір жас арыстан Самсонға ақырып шыға келді.
Содан Самсон Тимнаға кіріп жаңағы бойжеткенмен сөйлесіп көрді.
Өзі өлтірген арыстанның өлексесін көру үшін жолдан бұрылып, қараса, оның ішін бір үйір бал арасы жайлап алыпты, балы да бар екен.
Әкесі бойжеткеннің үйіне құда түсіп барып, Самсон жас жігіттердің дәстүріне сай қонақасы берді.
Қайын жұрты Самсонды көргенде қасына еріп жүруге отыз күйеу жолдас қосты.
Самсон соларға былай деді: — Мен сендерге бір жұмбақ айтайын.
Егер жеті күн той тарқамайынша оны шешсеңдер, сендерге отыз бәтес жамылғы мен отыз киім беремін.
Егер жұмбақты шеше алмасаңдар, онда отыз бәтес жамылғы мен отыз киімді сендер маған бересіңдер! — Олар: — Айт жұмбағыңды, естиік қандай екенін! — деп келісті.
Сонда Самсон жұмбағын айтты: «Жегіштің ішінен жейтін тағам, Мықтының ішінен тәтті дәм».
Жігіттер үш күн бойы жұмбақты шеше алмады.
Әйтпесе біз өзіңді әкеңнің үй ішімен бірге өртеп жібереміз.
Сендер бізді осында әдейі тонау үшін шақырыпсыңдар!»
Неге саған айтуым керек? — деп жауап берді.
Ал ол соны жұртына жеткізді.
Біраздан кейін бидай орылып жатқан кезде Самсон сыйлыққа бір лақ алып, әйелін көруге барды да: — Мен әйелімнің бөлмесіне кіремін! — деді.
Бірақ әйелдің әкесі оны бөлмеге кіргізбей,
Самсонға: — Шынында мен сен оны әбден жек көресің деп ойлап, күйеу жолдасыңа ұзаттым.
Самсон үш жүз түлкі ұстап алып, оларды қос-қостан құйрықтарынан матап, ортасынан бір алаудан байлап қойды.
Сол алауларды тұтатып, түлкілерді філістірлердің пісіп тұрған егіндіктеріне қарай қоя берді.
Сол адам Самсонның әйелін қайтарып алып, оның бір жолдасына қосыпты» — дегенді біліп алды.
Сонда філістір жасақшылары өрлеп келіп, сол әйелдің өзін де, әкесін де өртеп жіберді.
Ал філістірлер өрлеп барып, Яһуда жерінде қостарын тікті.
Яһуда руының адамдары: — Бізге қарсы неге аттанып келдіңіздер? — деп сұрағанда, олар: — Самсонды ұстап алып, бізге істегенінің есесін өзіне қайтаруға келдік! — деді.
Сонда Яһуда руынан үш мың адам Етам жартасына ылдилап барып, Самсонға: — Філістірлердің бізге үстемдік жүргізетінін білмейсің бе? Бұлай істегенің не? — деген сұрақ қойды.
Сені сөзсіз өлтірмейміз! — деп уәде беріп, оны екі жаңа арқанмен байлап, жартастан алып шықты.
Самсон Лехиге келгенде, філістірлер оның алдынан қуана айқайлап шықты.
Самсон есектің құрғап кетпеген бір жақ сүйегін тауып алып, сол жақ сүйекпен бір мың адамды ұрып-соғып өлтірді.
Самсон судан ішіп, бойына күші қайтып, әл жинады.
Лехиде осы су көзі әлі күнге дейін бар.
Бірде Самсон (філістірдің) Газа қаласына барды.
«Таң сәріде оның көзін құртамыз!» — деп олар дыбыс шығармай сол түнді өткізді.
Кейін Самсон Сорек аңғарында тұратын Далида есімді бір бойжеткенге ғашық болды.
Сол үшін саған әрқайсымыз бір мың бір жүз мысқал күмістен береміз!» — деп уәде берді.
Сондықтан Далида Самсоннан: — Сенің ерен күшіңнің көзі неде? Сені бағындыру үшін қалай байлап тастауға болады, соны маған айтып берші! — деп сұрады.
Самсон оған: — Егер мені садақтың әлі кеппеген жеті керме жібімен байлап тастаса, мен әлсізденіп, жай адам сияқты болып қаламын! — деді.
Содан філістірлердің әміршілері әйелге садақтың әлі кеуіп үлгірмеген жеті адырнасын әкеліп берді, ол Самсонды солармен байлап-матап тастады.
Осылайша оның құдірет-күшінің неде екені анықталмады.
Сонда Далида: — Сен мені алдап соғып, өтірік айттың.
Ол Далидаға: — Егер мені әлі қолданылмаған жаңа арқанмен мықтап байлап тастаса, мен әлсізденіп, жай адам сияқты болып қаламын! — деп жауап берді.
Самсон ұйықтап жатқанда Далида оның шашының жеті өрімін өрмекпен бірге тоқып,
Самсон ұйқысынан оянып, қазықты өрмегімен қоса жұлып алды.
Мені үш рет алдап соқтың! Өзіңнің ерен күшіңнің себебін айтпай қойдың! — деп ренішін білдірді.
Ол Далидаға жүрегіндегі бар құпиясын айтып беріп: — Менің басыма ешқашан ұстара тимеген.
Самсон ұйқысынан оянғанда, бұрынғыдай бір бұлқынып бұғаудан босап шыға келемін деп ойлады.
Ол Жаратқан Иенің өзін тастап кеткенін білген жоқ.
Алайда оның алынып тасталған шашы қайтадан өсе бастады.
Олар: «Біздің тәңіріміз қас жауымыз Самсонды қолымызға түсірді!» — деп мақтанды.
Самсон: «Філістірлермен бірге мен де жан тапсырайын!» — деп сиынып, бағаналарды бар күшімен итерді.
Самсонның ағайындары және әкесінің бүкіл әулеті сол жерге ылдилап барып, оның мәйітін елдеріне алып кетті.
Ефремнің таулы аймағында Миха есімді бір кісі тұратын.
Сөйтіп күмісті өзіңе қайтарып беремін, — деді.
Ол (діни қызметкер киетін) жеңсіз сырт киім және шағын тәңір мүсіндерін жасатып, ұлдарының біреуін өзінің діни қызметкері етіп тағайындады.
Сол заманда Исраилде әлі де патша жоқ болатын.
Осы кездері бір леуілік жас жігіт Яһуда жеріндегі Бетлехем қалашығында бір яһуди әулетінде келімсек болып бірге тұрып жатты.
Сапар кезінде ол Ефремнің таулы аймағындағы Миханың үйіне келіп тоқтады.
Миха одан: — Сен қайдан келдің? — деп сұрағанда, ол: — Яһудадағы Бетлехемнен шыққан леуілікпін.
Тұратын жер іздеп жүрмін, — деп жауап берді.
Миха оған: — Осында қалсаңшы.
Миха леуілікті қызметіне бағыштап кірістіріп, жас жігіт Миханың діни қызметкері болып үйінде тұрды.
Сонда Миха: «Енді мен мынаны білемін: Жаратқан Ие маған оң көзімен қарайтын болады.
Барлаушылар жолдан бұрылып, леуіліктің қасына барып: — Сені бұл елге кім алып келді? Мұнда не істеп жүрсің? Неліктен мұндасың? — деп сұрады.
Мен оның діни қызметкерімін, — деді.
Сонда жеткенде сендер ұлан-ғайыр аймақта тұрып жатқан бейқам халықты көресіңдер.
Дандық жасақ тоқтаған жерінен шығып, Ефремнің таулы аймағынан өтіп бара жатқанда Миханың үйіне таяп қалған еді.
Олар сол жаққа бұрылып, Миханың үйінің жанындағы жас леуіліктің үйіне келіп, онымен амандасты.
Қару-жасақ асынған алты жүз дандық қақпаның кіреберісінде тұрды.
Дандықтар өздерінің бала-шаға, мал-мүлкін алдарына түсіріп, сапарларын жалғастырды.
Қала Бет-Рехоб өңіріндегі аңғарда орналасқан болатын.
Дандықтар оны қайтадан салып, соған қоныстанып алды.
Қаланың бұрынғы аты Лаиш болатын.
Леуілік қайын атасының үйіне жете бергенде, келіншек оның алдынан шығып, үйге кіргізді.
Леуілік оның үйінде үш күн бойы ішіп-жеп, қонақ болды.
Төртінші күні олар ерте тұрып, леуілік жолға шығуға дайындалды.
Бірақ келіншегінің әкесі: «Тамақ жеп жүрек жалға, содан кейін-ақ жолға шығарсыңдар», — деп,
Бірақ қайын атасы қиыла өтініп, қоймаған соң ол тағы да бір түнге қалды.
Бесінші күні де леуілік жолға шығуға ертемен орнынан тұрғанда, келіншектің әкесі: «Жүрек жалғап, түс қайтқанша қала тұрыңдар!» — деп сұрады.
Олар Ебуске келгенде, кеш түсе бастады.
Бірақ қожайыны оған: — Жоқ, біз исраилдік емес, бөгде жұрттың қаласына кірмейміз.
— Исраилдік қалалардың бірі — Гибеяға немесе Рамаққа барып, сонда түнейік! — деп қосты ол.
Сонда олар жолдан бұрылып, түнеп шықпақ болып Гибеяға кірді.
Одан: — Қайда бара жатырсыз, қайдан келдіңіз? — деп жөн сұрады.
Леуілік оған жауап беріп: — Біз Яһудадағы Бетлехемнен Ефремнің таулы аймағының алыс түкпіріне бара жатырмыз, өзім сол жақтанмын.
Яһудадағы Бетлехемге барып, енді Жаратқан Иенің үйіне бара жатырмын.
Тек осы алаңда түней көрмеңіз! — деп үйіне шақырды.
Олар көңілдері жайланып тым жақсы отырған кезде, қаланың азғын-сұмырайлары жиналып, сол үйді қоршап, есігін тоқпақтай берді.
Оларды алдарыңа алып шығайын.
Соларды жәбірлеп білгендеріңді істей беріңдер.
Әйел күн шыға бастағанда қожайыны тоқтаған үйдің есігінің алдына келіп, құлап түсіп, жарық болғанша жата берді.
Үйіне жеткен соң ол пышақ алып, әйелдің мәйітін он екі бөлікке мүшелеп бөлшектеді.
Сонда Дан мен Бер-Шебаның арасында жатқан бүкіл елден және оған қоса Ғилақад аймағынан Исраил халқы Миспаға жиналып, барлығы бір адамдай Жаратқан Иенің алдында тұрды.
Құдай халқының жиналысына бүкіл басшылар және Исраилдің барлық рулары — семсер асынған төрт жүз мың жаяу жасақшы қатысты.
Сол кезде буняминдіктер де өзге исраилдіктердің Миспаға өрлеп барғаны туралы естіді, (бірақ өздері сол жерге бармай қойды).
Жиналыста исраилдіктер: — Айтып беріңдерші, осы сұмдық қалай болды? — деп сұрады.
Сонда өлтірілген әйелдің күйеуі — леуілік адам жауап беріп былай деді: — Буняминнің жеріндегі Гибея қаласына кәнизагым екеуіміз түнеуге тоқтаған едік.
Олар кәнизагымды зорлап, ақыры өлтіріп тынды.
Ал енді, уа, Исраил халқы, барлығыңыз бұл істі осы жерде қарап, ақыл-кеңестеріңізді айтыңыздар!
Қайта, жеребе тастап, Гибеяға қарсы аттанамыз!
Сол жерге баратындарды азық-түлікпен қамтамасыз етуді барлық рулардың әрбір жүз адамынан онына, әрбір мың адамынан жүзіне, әрбір он мыңынан мыңына тапсырамыз! Содан жасақ Гибеяға жеткенде Исраилде жасаған сол сұмдығы үшін оны жазалайтын болады, — деп шешті.
Осылайша бүкіл исраилдіктер сол қаланы жазалауға бір адамдай бірікті.
Исраилдің рулары Бунямин руына жіберген елшілері арқылы: «Араларыңнан орын алған бұл не қылған сұмдық?
Бірақ Бунямин руының адамдары ағайынды исраилдіктердің айтқандарына құлақ асқан жоқ.
Сол күні буняминдіктер Гибея қаласының тұрғындарының таңдаулы жеті жүз жасақшысын қоспағанда, өздерінің басқа қалаларынан семсер асынып келгендерден жиырма алты мың адамды жинады.
Олардың арасында жеті жүз таңдаулы адам солақай болатын.
Ал исраилдіктер болса, Бунямин руын есептемегенде төрт жүз мың семсер асынған адамды түгендеп санады.
Жаратқан Ие оларға: — Яһуда руы бірінші болып өрлеп барсын! — деп бұйырды.
Исраилдіктер таңертең тұрып, Гибеяның маңына барып, қостарын тікті.
Содан Исраил сарбаздары Буняминге қарсы шайқасуға шығып, Гибеяның түбінде шеп құрып тұрды.
Ал буняминдік жасақшылар Гибеядан аттанып келіп, сол күні жиырма екі мың исраилдік адамды баудай түсірді.
Бунямин руының жасағы сол күні де Гибеядан оларға қарсы аттанып келіп, исраилдіктердің он сегіз мыңын жер жастандырды.
Сол кездері Құдайдың Келісім сандығы Бетелде орналасқан еді.
Олар үшінші күні де буняминдіктерге қарсы өрлеп барып, бұрынғыдай Гибея қаласының маңында шеп құрып бекінді.
Олар шабуыл жасап, бұрынғы кездегідей исраилдіктерге шығын келтіре бастады: Бетел мен Гибеяға баратын жолдардың үстінде және егістік жерінде болған шайқастарда олар отыз шақты адамды өлтірді.
Буняминдіктер: «Оларды бұрынғыдай күйретіп жатырмыз!» — деп ойлады.
Бірақ исраилдіктер: «Кері шегініп, оларды жолдарға қарай бастап әкетіп, қаладан біршама алыстатып жіберейік!» — деп келіскен еді.
Шайқас аса қызу болды, ал буняминдік жасақшылар бастарына төнген қасіретті еш аңғармады.
Жаратқан Ие Буняминді Исраилдің алдында ойсырата талқандап, исраилдіктер сол күні олардың жиырма бес мың бір жүз адамын құртты.
Сонда Исраилдің жасақшылары бұларға қарай бұрылды.
Сонда буняминдіктердің он сегіз мың адамы жер жастанды.
Қалғандары бұрылып, елсіз далаға, Риммон жартасына қарай қаша жөнелді.
Осылайша сол күні жиырма бес мың семсер асынған буняминдік адам өлім құшты.
Ал алты жүз адам бұрылып, елсіз даладағы Риммон жартасына дейін қашып үлгеріп, сонда төрт ай бойы бас сауғалады.
Келесі күні халық ерте тұрып, сол жерде құрбандық ұсынатын орын тұрғызды да, сонда шалынып, түгелдей өртелетін және (Құдаймен қарым-қатынастарына) ризашылық білдіретін құрбандықтарын шалды.
Содан соң исраилдіктер: «Исраилдің руларының қайсысы Жаратқан Иенің алдында өткізілген жиналысқа өрлеп барған жоқ еді?» — деп сұрады.
Сол кезде жиналған халық түгенделгенде, Ғилақадтағы Ябестің бірде-бір тұрғыны жоқ екендігі анықталған еді.
Ендеше бүкіл жиын оларға қарсы он екі мың мықты сарбазын жіберіп, Ғилақадтағы Ябестің бүкіл тұрғындарын әйел, бала-шағаларымен қоса қырып-жоюды тапсырды.
Сарбаздар Ғилақадтағы Ябесті қолға түсіргеннен кейін оның тұрғындарының арасынан ешқашан еркекпен төсектес болмаған төрт жүз пәк қызды тауып, оларды Қанахан еліндегі Шилодағы тұраққа алып келді.
Жаратқан Ие Исраил руларының арасынан біреуін алып тастап, олардың біртұтастығын бұзғандықтан, халық буняминдіктерге мүсіркеушілік танытты.
Бірақ ешқайсымыз оларға өз қыздарымызды бере алмаймыз!» — десті.
Той Бетелдің солтүстігінде, одан Сихемге апаратын үлкен жолдың шығысында және Лебонаның оңтүстігінде болмақ», — десті.
бақылап жатыңдар.
Шилоның бойжеткен қыздары би билеуге шыққанда, сендер жүзімдіктерден шыға келіп, әрқайсың шилолық қыздардың ішінен өздеріңе бір-біреуден ұстап алып, Буняминнің жеріне ілестіріп алып, кете беріңдер!
Сонда исраилдіктер өздерінің рулары мен әулеттері бойынша алған мұралық жерлеріне қайтып, тарап кетті.
Жаратқан Ие киелі кездесу шатырының ішінен Мұсаны шақырып алып, оған былай деп бұйырды:
Адам жас бұқаны Жаратқан Иенің алдында шалсын.
Һаронның ұлдары — діни қызметкерлер құрбандықтың қанын алып келіп, одан кездесу шатырының кіреберісінің алдында тұрған құрбандық үстеліне барлық жақтарынан бүркіп шашсын.
Содан соң адам шалынған құрбандықтың терісін сыдырып алып тастап, денесін мүшелеп бөлсін.
Діни қызметкер Һаронның ұлдары құрбандық үстеліне шоқ салып, оның үстіне ағаш отын қаластырсын.
Құрбандықтың ішек-қарыны мен сирақтары сумен жуылсын.
Діни қызметкер соның барлығын құрбандық үстелінде түтетіп өртеп жіберсін.
Егер адамның шалынып, түгелдей өртелетін құрбандығы ұсақ мал: қой не ешкі болса, онда еш мінсіз, еркек жынысты бір малды алып келсін.
Адам оны Жаратқан Иенің алдында, құрбандық үстелінің солтүстік жағында шалсын.
Діни қызмет атқарушы Һаронның ұлдары малдың қанынан құрбандық үстеліне барлық жақтарынан бүркіп шашсын.
Содан соң адам құрбандықтың денесін мүшелеп бөлсін.
Егер адамның Жаратқан Иеге арнап түгелдей өртелетін құрбандығы құстардан болса, онда ол бір көгершін немесе бір жас кептер алып келсін.
Діни қызметкер құсты құрбандық үстеліне алып келіп, оның мойнын үзіп, сонда түтетіп өртеп жіберсін.
Діни қызметкер осылай құсты құрбандық үстелінде жанып жатқан отынның үстінде түтетіп өртеп жіберсін.
Бұл — Жаратқан Иеге өртелу арқылы ұсынылған хош иісті де ұнамды тарту.
Ол — Жаратқан Иеге бағышталып, өртелу арқылы ұсынылған тартулардың ерекше киелі бөлігі.
Оны үзіп, үстіне зәйтүн майын құй.
Бұл — астық тартуының бір түрі.
Егер тартуың шұңғыл табада пісірілген астық тартуы болса, ол да таңдаулы бидай ұны мен зәйтүн майынан дайындалған болсын.
Ол соны құрбандық үстеліне алып барады.
Діни қызметкер астық тартуының бір бөлігін үзіп алып, оны естелік бөлігі ретінде құрбандық үстелінде түтетіп өртеп жіберсін.
Бірақ соларды құрбандық үстелінде Жаратқан Иеге хош иісті де ұнамды тарту ретінде өртеуге болмайды.
Астық тартуларыңның барлығына да тұз қос.
Тұз Құдайыңның Келісімін есіңе салады.
Егер алғашқы өнімдеріңнен Жаратқан Иеге астық тартуын ұсынсаң, ол жаңа піскен масақтардан алынып, отта кептіріліп, түйіліп жармаланған дәндерден болсын.
Оған зәйтүн майын құйып, үстіне хош иісті шайыр қой.
Діни қызметкер осы зәйтүн майы құйылып, жармаланған дәндердің естелік бөлігін және хош иісті шайырдың бәрін алып, Жаратқан Иеге өртелу арқылы ұсынылған тарту ретінде түтетіп өртеп жіберсін.
Егер біреу Жаратқан Иемен қарым-қатынасына ризашылық білдіретін құрбандыққа еркек не ұрғашы мүйізді ірі қара малдан ұсынса, онда Жаратқан Иенің алдына еш мінсіз бір малды алып келсін.
Адам Жаратқан Иемен қарым-қатынасына ризашылық білдірген осы құрбандығынан Оған мына бөліктерді өртеу арқылы ұсынсын: малдың бүкіл ішмайы мен шарбы майын,
Һаронның ұлдары осы бөліктерді құрбандық үстелінде жанып жатқан отынның үстінде түгелдей өртелетін тартумен бірге түтетіп өртеп жіберсін.
Егер біреу Жаратқан Иемен қарым-қатынасына ризашылық білдіретін құрбандығына еркек не ұрғашы бір ұсақ малын алып келсе, онысы еш мінсіз болуға тиіс.
Егер ол тоқты ұсынса, онысын Жаратқан Иенің алдына алып келсін.
Адам Жаратқан Иемен қарым-қатынасына ризашылығын білдіретін құрбандығынан Оған өртеу арқылы мына бөліктерді тарту етсін: барлық майын, яғни құйымшағының қасынан кесіп алған майлы құйрығын түгелдей, бүкіл ішмайы мен шарбы майын,
Діни қызметкер осы бөліктерді құрбандық үстелінде тамақ іспетті түтетіп өртеп жіберсін.
Бұл — Жаратқан Иеге өртелу арқылы ұсынылған тарту.
Құрбандықтың бар майы Жаратқан Иеге бағышталсын!
— Исраил халқына мынаны айт: Егер бір адам Жаратқан Ие тыйым салған бір нәрсені істеп абайсызда күнә жасап қойған болса, ол былай істеуі керек:
Егер Құдай тағайындаған діни қызметкер күнә жасап қойған болса, ол мұнысы арқылы бүкіл халықты да айыпты етеді.
Тағайындалған діни қызметкер оның қанынан біраз алып, кездесу шатырының ішіне апарсын.
Сонда ол саусағын қанға малып алып, оны Жаратқан Иенің алдында, ең қасиетті бөлмені бөліп тұрған шымылдықтың алдында жерге жеті рет бүркіп шашсын.
Діни қызметкер оларды құрбандық үстелінің үстінде өртеп жіберсін.
Ал бұқаның қалған бөліктерінің бәрін: терісін, бар етін, басы мен сирақтарын, ішек-қарны мен жынын
ел қонысының сыртындағы күл төгілетін таза жерге апарып, сол жерде жанып жатқан отынның үстіне қойып өртеп жіберуі керек.
Өздерінің жасаған күнәлары туралы білгенде, қауым күнәнің құнын өтейтін құрбандық ретінде жас бұқаны ұсынып, кездесу шатырының алдына алып келсін.
Қауымның жетекшілері ақсақалдары Жаратқан Иенің алдында жас бұқаның басына қолдарын қойсын және оны сол жерде шалсын.
Тағайындалған діни қызметкер жас бұқаның қанынан біраз алып, кездесу шатырының ішіне апарсын.
Сонда ол саусағын қанға малып алып, оны Жаратқан Иенің алдында, (ең қасиетті бөлмені бөліп тұрған) шымылдықтың алдында жерге жеті рет бүркіп шашсын.
Осылайша діни қызметкер халықты күнәларының арамдығынан тазартып, олар Жаратқан Иенің кешіріміне ие болады.
Егер басшылардың бірі Құдай Иесі тыйым салған бір нәрсені істеп абайсызда күнә жасап қойса, ол айыпты болады.
Өзінің жасаған күнәсі туралы білгенде, ол бір мінсіз текені құрбандыққа алып келсін.
Бұл — күнәнің құнын өтейтін құрбандық.
Діни қызметкер саусағын күнәнің құнын өтейтін құрбандықтың қанына малып алып, оны құрбандық үстелінің мүйіз тәрізді шошақтарына жақсын.
Қанның қалған бөлігін құрбандық үстелінің түбіне төксін.
Ал егер жай адамдардың бірі Жаратқан Ие тыйым салған бір нәрсені істеп абайсызда күнә жасаса, ол да айыпты болады.
Өзінің жасаған күнәсі туралы білгенде адам күнәсінің құнын өтейтін құрбандық ретінде бір мінсіз ұрғашы ешкіні алып келсін.
Діни қызметкер саусағын құрбандықтың қанына малып алып, оны құрбандық үстелінің мүйіз тәрізді шошақтарына жақсын.
Егер адам күнәнің құнын өтейтін құрбандыққа тоқты ұсынса, онда мінсіз ұрғашы тоқты алып келсін.
Діни қызметкер саусағын құрбандықтың қанына малып алып, оны құрбандық өртелетін үстелдің мүйіз тәрізді шошақтарына жақсын.
Немесе біреу кез келген арам нәрсемен: арам аңның не арам малдың өлігімен не құжынаған арам мақұлықтардың өлігімен жанасса, тіпті осы жайт оған беймәлім болса да, ол бәрібір арамданып, айыпты болады.
Осылайша діни қызметкер сол адамды жасаған күнәсінің арамдығынан тазартсын.
Егер айыбының өтеміне қой-ешкі шалуға адамның жағдайы көтермесе, онда екі орман кептерін немесе екі жас көгершінді Жаратқан Иеге алып келсін.
Ал егер адамның екі орман кептерін немесе екі көгершінді әкелуге де жағдайы көтермесе, онда ол жасаған күнәсінің құнын өтейтін тарту ретінде пұттың оннан біріндей мөлшерде таңдаулы бидай ұнын алып келсін.
Ол ұнына не зәйтүн майын, не хош иісті шайыр қоспауы керек, себебі бұл — күнәнің құнын өтейтін тарту.
Қошқар еш мінсіз болып, құны киелі үйде қолданылатын ресми өлшем бойынша белгіленген күміс мысқалға сәйкес келсін.
Бұл — айыпты өтейтін құрбандық.
Сонда адам Жаратқан Иенің кешіріміне ие болады.
Егер біреу Жаратқан Ие тыйым салған бір нәрсені істеп абайсызда күнә жасап қойған болса, ол бәрібір айыпты болып, кінәсінің жазасын тартады.
Құрбандығы еш мінсіз, құны белгілі мөлшерге сәйкес қошқар болсын.
— Діни қызметкер Һарон мен оның ұлдарына мына бұйрықты жеткіз: Шалынып түгелдей өртелетін құрбандық туралы нұсқаулар мынадай: Осы құрбандық өртеліп жатқанда құрбандық үстелінің үстінде түні бойы таң атқанша қалуы керек.
Ол өртелген құрбандықтың күлін құрбандық үстелінен алып, оның жанына қойсын.
Астық тартуы жайындағы нұсқаулар мынадай: Һаронның ұлдары оны құрбандық үстелінің алдына Жаратқан Иеге арнап алып келсін.
Осы нанды ешқашан ашытқымен пісіруге болмайды.
Күнәнің құнын өтейтін және айыпты өтейтін құрбандықтар сияқты бұл тарту да ерекше киелі.
Һаронның барлық еркек кіндікті ұрпақтарының одан жеулеріне болады.
Онымен жанасқан әр нәрсе де Жаратқан Иеге бағышталып киелі болады.
— Діни қызметкер май жағу рәсімі арқылы тағайындалған күні Һарон мен оның ұлдары (Маған) Жаратқан Иеге мына астық тартуын ұсынулары керек: пұттың оннан бір бөлігіндей мөлшердегі таңдаулы бидай ұнын.
Бұл Жаратқан Иеге өртелу арқылы ұсынылған хош иісті де ұнамды сый-тарту болады.
Бұл — мәңгілік ереже.
Діни қызметкердің өзі ұсынған әрбір астық тартуын түгелдей өртеп жіберу қажет.
Оның ешқандай бөлігін жеуге болмайды.
Күнәнің құнын өтейтін құрбандық Жаратқан Иенің алдында, түгелдей өртелетін құрбандықтар шалынатын орында шалынсын.
Ол ерекше киелі.
Күнәнің құнын өтейтін құрбандықты ұсынған діни қызметкер оның етін жесін.
Оны кездесу шатырының ауласындағы киелі орында жеуі керек.
Құрбандықтың етіне жанасқан әр нәрсе Жаратқан Иеге бағышталып киелі болады.
Ол Жаратқан Иеге бағышталған ерекше киелі.
Ал егер күнәнің құнын өтейтін құрбандықтың қанының бір бөлігі киелі орында адамды күнәсінің арамдығынан тазарту мақсатында ұсынылу үшін кездесу шатырының ішіне әкелінсе, сондай құрбандықты жеуге болмайды.
Оны түгелдей өртеп жіберу керек.
Осы құрбандық күнәнің құнын өтейтін құрбандықтар шалынатын жерде шалынсын.
Діни қызметкер оның қанын құрбандық үстеліне барлық жақтарынан шашсын.
Діни қызметкер осы бөліктерді Жаратқан Иеге өртелу арқылы жасалатын құрбандық ретінде құрбандық үстелінде өртеп жіберсін.
Май қосылған болсын не май қосылмаған құрғақ болсын, әрбір астық тартуы Һаронның ұлдарының барлығына бірдей тиесілі.
Адамның Жаратқан Иеге Онымен қарым-қатынасына ризашылығын білдіретін құрбандықтар мен тартулар ұсынуы жайлы нұсқаулар мыналар.
Сол адам осы нандарымен және Жаратқан Иемен қарым-қатынасына ризашылық білдіретін құрбандығымен қоса ашытқымен пісірілген нандарды да тарту етсін.
Осылардан ол Жаратқан Иеге арнап бір-бір наннан тарту етсін.
Ал егер адамның құрбандығы ант етілген немесе (өз еркімен ұсынылған) тарту болса, соның еті құрбандық шалынған күні желінсін, ал оның қалған етін келесі күні де жеуге болады.
Алайда үшінші күні еттің қалғанын міндетті түрде өртеп жіберу керек.
Егер сол еттен үшінші күні де желінсе, онда сол адамның Жаратқан Иемен қарым-қатынасына ризашылық білдірген құрбандығы қабылданбайды да, оған бұдан еш сауап тимейді.
Сондай ет арамданып, жиренішті болады, одан жеген адам өз айыбын өзі көтереді.
Кез келген арам нәрсемен жанасып кеткен етті жеуге болмайды.
Ондай етті өртеп жіберу керек.
Бірақ арамданбаған әркімнің басқалай етті жеуіне болады.
Ал егер арамданған біреу Жаратқан Иемен қарым-қатынасқа ризашылық білдірген құрбандықтың етін жесе, ондай адам халқының арасынан аластатылсын! Ол Жаратқан Иеге арналған етті тазару рәсімінен өтпеген арам күйінде жеді ғой.
Сондай-ақ, егер біреу не адамның денесінен бөлініп оны арамдайтын былғанышқа, не арам хайуанға, не кез келген арам да жиренішті басқа бір затқа жанасқан соң Жаратқан Иемен қарым-қатынасына ризашылық білдіріп, Оған арналған құрбандықтың етін тазару рәсімінен өтпеген арам күйінде жесе, сондай кісі де халқының арасынан аластатылсын!
— Исраил халқына мынаны айт: Мүйізді ірі қараның, қойдың, ешкінің ешқандай (іш) майын ішіп-жеулеріңе болмайды.
Жаратқан Иеге өртелу арқылы ұсынылған құрбандықтың майын жеген кез келген адам халқының арасынан аластатылсын!
Тұрған мекендеріңнің бәрінде құстың да, хайуанның да қанын ішіп-жемеңдер!
Қанды ішіп-жеген әрбір адам халқының арасынан аластатылсын!
Жаратқан Ие Мұсаға тағы нұсқау беріп былай деді:
Діни қызметкер ішмайды құрбандық үстелінде өртесін, ал төс Һарон мен оның ұлдарына тиесілі болады.
Осы оң жақ сан еті құрбандықтың қанын бүркіп, майын өртеп ұсынған діни қызметкердің сыбағасы болып табылады.
Мен исраилдіктердің Өзіммен қарым-қатынастарына ризашылықтарын білдіретін құрбандықтарынан малдардың әрі-бері тербеп ұсынылған төсін және көтеріп ұсынылған сан етін діни қызметкер Һаронға және оның ұқпақтарына мәңгілік сыбаға етіп тағайындадым.
Шалынып, түгелдей өртеліп ұсынылатын құрбандық, астық тартуы, күнәнің құнын өтейтін құрбандық, айыпты өтейтін құрбандық, діни қызметкерді тағайындау рәсіміндегі құрбандық және Жаратқан Иемен қарым-қатынасқа ризашылық білдіретін құрбандық туралы нұсқаулар, міне, осылар.
Сол кезде Жаратқан Ие Өзіне сый-тарту алып келулері жайлы осы нұсқауларын Синай атты иен далада (уақытша аялдаған) Исраил халқына берді.
Бүкіл қауымды кездесу шатырының алдына жина».
Һаронға кеуде қалтаны таққызып, соған «Нұр және Кемелділік» атты арнайы жеребелерді салып қойды.
Осының бәрін Мұса Жаратқан Иенің бұйырғанына сай орындады.
Мұса майдың біразын құрбандық үстеліне жеті рет бүркіп, сол үстел мен оның барлық бұйымдарына және қазан мен оның тұғырына май жағу рәсімін жасап оларды Құдайға бағыштады.
Һарон мен оның ұлдары соның басына қолдарын қойды.
Қанның қалған бөлігін Мұса құрбандық үстелінің түбіне төгіп, үстелді күнәнің арамдығынан тазартып, оны Жаратқан Иеге бағыштады.
Мұса бұқаның бүкіл ішмайы мен шарбы майын, бауырының көк етін, қос бүйрегін майларымен қоса алып, құрбандық үстелінің үстінде өртеп жіберді.
Ал бұқаның терісін, етін, ішек-қарны мен жынын ел қонысының сыртына шығарып өртетті.
Һарон мен оның ұлдары қошқардың басына қолдарын қойды.
Мұса қошқардың ішек-қарны мен сирақтарын сумен жуып, қошқарды толығымен құрбандық үстелінде өртеп жіберді.
Бұдан кейін Мұса екінші қошқарды алдыртты.
Мұса қошқарды шалып, оның қанынан алып, соны Һаронның оң құлағының сырғалығына, оң қолының бас бармағына, оң аяғының үлкен башпайына жақты.
Мұса малдың майын: майлы құйрығын, бүкіл ішмайы мен шарбы майын әрі бауырдың көк етін, қос бүйрегін майларымен қоса және оң жақ санын алды.
Бұдан кейін Мұса бұл тартуларды Һарон мен оның ұлдарының қолдарынан қайтарып алып, құрбандық үстелінің үстіндегі түгелдей өртелетін құрбандықтың үстіне қойып, өртеп жіберді.
Жеп болған соң нан мен еттен артылып қалғандарын өртеп жіберіңдер.
Сендердің қызметке тағайындалғандарыңнан кейін жеті күн өтпейінше, кездесу шатырының кіреберісінен шығуларыңа болмайды.
Бүгінгі біздің істегенімізді Жаратқан Ие сендерді күнәларыңның арамдығынан тазарту үшін бұйырған еді.
Сендер кездесу шатырының кіреберісінде жеті тәулік бойы күні-түні Жаратқан Иенің қызметіне дайын болып тұрыңдар.
Сонда Һарон мен ұлдары Жаратқан Ие Мұса арқылы бұйырғанның барлығын орындады.
Сол жеті күн өткенде сегізінші күні Мұса Һарон мен оның ұлдарын және Исраилдің рубасыларын шақырып алып,
Һаронға былай деді: «Күнәнің құнын өтейтін құрбандығың үшін табыннан бір жас ірі қара малды, әрі шалынып, түгелдей өртелетін құрбандығың үшін бір қошқарды Жаратқан Иенің алдына алып кел.
Мұса оларға былай деді: «Жаратқан Иенің нұрлы салтанаты өздеріңе көрінуі үшін Ол сендерге осыларды істеуге бұйырды».
Бұдан кейін ол құрбандықтың ішек-қарны мен сирақтарын жуып, құрбандық үстелінде өртелген құрбандықтың үстінен түтетіп өртеп жіберді.
Һарон түгелдей өртелетін құрбандықтарды да әкеліп, ережеге сәйкес шалып, ұсынды.
Олар бұқа мен қошқардың майлы бөліктерін, яғни майлы құйрықтарын, шарбы майын, бүйректерін және бауырдың көк етін,
Содан кейін Һарон майлы бөліктерді алып, құрбандық үстелінде түтетіп өртеп жіберді.
Ал малдардың төстері мен оң жақ сандарын Һарон Жаратқан Иенің алдында Мұсаның бұйырғанына сай әрі-бері тербеп ұсынды.
Мұнан кейін Мұса мен Һарон кездесу шатырына кірді.
Жаратқан Иенің алдынан бір от лап етіп шығып, құрбандық үстеліндегі түгелдей өртелетін құрбандықтар мен майлы бөліктерді жалмап қойды.
Осылайша олар сол жерде Жаратқан Иенің алдында өлді.
Сонда Мұса Һаронға: — Жаратқан Иенің «Маған жақындап келетіндер арқылы Өзімнің киелі екенімді көрсетемін, барлық халықтар алдында салтанатты ұлылыққа кенелемін» дегені осы туралы болатын, — деп түсіндірді.
Содан Һарон үндемеген күйі қала берді.
Жаратқан Ие сендерді осы қызметке май жағу рәсімімен тағайындағандықтан, кездесу шатырының кіреберісінен шықпаңдар, әйтпесе өлесіңдер», — деді.
Содан олар Мұсаның жеткізген бұйрығына сай істеді.
Содан соң Жаратқан Ие Һаронға нұсқау беріп былай деді:
Бұл өздеріңе, болашақ ұрпақтарыңа берілген тұрақты ереже.
Сендер ненің киелі, ненің киелі емес жай екенін және ненің таза да адал, ненің арам екенін ажырата білулерің керек.
Исраил халқына Менің, Жаратқан Иенің, Мұса арқылы тапсырған барлық ережелерімді үйретуің де қажет.
Оны ашытқысыз дайындап, құрбандық үстелінің жанында жеңдер, себебі бұл — Жаратқан Иеге бағышталған ерекше киелі тарту.
Жаратқан Иенің бұйрығына сай құрбандықтың оң жақ саны мен төсі — сендердің өздеріңе және ұлдарыңа берілген тұрақты сыбаға.
Сонда Һарон Мұсаға былай деп жауап берді: «Бүгін олар Жаратқан Иенің алдында күнәнің құнын өтейтін және түгелдей өртелетін құрбандықтарын ұсынды.
Ал енді осы жайт басыма түсті! Бүгін күнәнің құнын өтейтін құрбандықтан жегенімде Жаратқан Ие маған риза болар ма еді?»
Осыны естігенде Мұса онысын мақұл көрді.
Жаратқан Ие Мұса мен Һаронға нұсқау беріп былай деді:
— Исраил халқына мынаны айтыңдар: Жер бетіндегі бар хайуандардың ішінен мыналарды жеулеріңе болады:
Майбасар күйіс қайырса да, ашатұяқты емес, сол себепті оның еті сендер үшін арам.
Қоян күйіс қайырса да, ашатұяқты емес, оның еті сендер үшін арам.
Ал шошқа тұяғы екіге бөлінген, ашатұяқты болғанмен, күйіс қайырмайды, сондықтан да сендер үшін арам.
Ондайлар сендер үшін арам.
Суды мекендейтін мақұлықтардың қайсыларында қанаттары мен қабыршақтары болса, соларды азық етулеріңе болады.
Суды мекендейтін, қабыршақтары мен қанаттары жоқ кез келген мақұлық сендер үшін жиренішті.
қызыл кезқұйрық, қара кезқұйрықтың кез келген түрі,
қарғаның кез келген түрі,
түйеқұс, батпақ жапалағы, шағала, қаршығаның кез келген түрі,
байғыз, суқұзғын, құлақты жапалақ,
ақ үкі, бірқазан, тұйғын,
ләйлек, құтанның кез келген түрі, бәбісек және жарқанат.
Аяқтарымен жерде құжынап жүретін және ұшатын жәндіктердің бәрі сендер үшін жиренішті.
Олар: шегіртке, шекшек шегіртке, қара шегіртке, саяқ шегіртке және бұлардың барлық түрлері.
Осы жәндіктер адамды арамдайды.
Олардың өліктерімен жанасқан адам кешке дейін арам болып саналады.
Кім солардың өлігін алып жүрсе, сол киімдерін жусын, ал өзі кешке дейін арам болып саналады.
Тұяғы толықтай емес, аздап қана бөлінген немесе күйіс қайырмайтын кез келген хайуан сендер үшін арам.
Ондаймен жанасқан әркім арамданады.
Тұяғы жоқ, төрт аяқтап табанымен жүретін барлық хайуандар сендер үшін арам.
Кімде-кім сондай жануардың өлігімен жанасса, сол кешке дейін арам болып саналады.
Кімде-кім солардың өлігін алып жүрсе, сол киімдерін жусын, ал өзі кешке дейін арамданған болып саналады.
Ондай хайуандар сендер үшін арам.
Жер бетінде құжынаған мыналар да сендер үшін арам: көртышқан, тышқан, ешкіемердің кез келген түрі,
тағы да жармасқы кесіртке, келес, кәдімгі кесіртке, дала кесірткесі және құбылғы.
Жер бетіндегі бауырымен жорғалап құжынаған барлық мақұлықтардың ішіндегі арамдары — осылар.
Олардың өліктерімен жанасқан әркім кешке дейін арамданған болып саналады.
Ондай ыдысты сындырып тастау керек.
Ондай ыдыстан ішетін сусын да ішуге жарамсыз арам болады.
Егер өлік себілетін дәнге түссе, дән таза болып қала береді.
Бірақ егер өлік суға малынған дәнге түсетін болса, онда дән арамданады.
Егер етін тамаққа қолдануға болатын хайуан өлсе, онда соның өлігімен жанасқан әркім кешке дейін арамданған болып саналады.
Өліктің етін жеген не өлікті көтеріп алып жүрген адам киімдерін жууы керек, оның өзі кешке дейін арамданған болып саналады.
Жер бетінде бауырымен жорғалап құжынаған барлық мақұлықтардан жиреніп, азық етпеңдер!
Өйткені Мен сендердің Құдайларың Жаратқан Иемін.
Мен киелімін, сондықтан сендер де Өзіме бағышталып, киелі болыңдар! Жер бетінде жорғалап жүретін ешбір мақұлықпен өздеріңді арамдаушы болмаңдар!
Құдайларың болу үшін өздеріңді Мысыр елінен азат етіп алып шыққан Жаратқан Ие Менмін.
Мен киелімін, сондықтан сендер де киелі болыңдар!
Хайуандар, құстар, суда жүзетін және жер бетімен жорғалап жүретін барлық мақұлықтар туралы заң, міне, осы.
Арамды адалдан әрі жеуге болатын жануарларды жеуге болмайтындарынан ажырата біліңдер!
Сегізінші күні оның ұлы сүндеттелсін.
Содан соң әйел отыз үш күн бойы босанғандағы қан ағуынан тазару кезеңінің аяқталуын күтсін.
Тазару кезеңі бітпейінше әйел киелі нәрселермен жанаспасын, әрі киелі орынға да бармасын.
Содан соң әйел алпыс алты күн бойы босанғандағы қан ағуынан тазару кезеңінің аяқталуын күтсін.
Ұл не қыз тапқаннан кейінгі тазару кезеңі аяқталғаннан кейін, әйел кездесу шатырының кіреберісіндегі діни қызметкерге түгелдей өртелетін құрбандыққа бір жасар тоқтыны және күнәнің құнын өтейтін құрбандыққа бір жас көгершінді не бір кептерді алып келсін.
Діни қызметкер оларды Жаратқан Иеге тарту етіп, әйелді күнәсінің арамдығынан тазарту үшін қажетті рәсімді орындасын.
Бұл — босанып, ұл не қыз тапқан әйел орындауға тиісті рәсімдер туралы ереже.
Ал егер тоқты алып келуге әйелдің жағдайы көтермесе, біреуін — түгелдей өртелетін, екіншісін — күнәнің құнын өтейтін құрбандыққа арнап екі орман кептерін немесе екі жас көгершінді алып келсін.
Ал егер оның терісіндегі дақтың түсі ақ болғанмен, дақ теріден ойық орналасқан болмаса, әрі жара бетіндегі түк ағарып кетпесе, онда діни қызметкер терісінде жара бар адамды жеті күнге басқалардан бөлектесін.
Егер жара көмескіленіп, теріге жайылмаса, діни қызметкер оны таза деп жарияласын.
Бұл — жай бөртпе ғана.
Адам киімдерін жусын, содан кейін таза болып саналады.
Егер терісіндегі бөртпелер ұлғайып жайылған болса, онда ол сол адамды таза емес деп жарияласын.
Бұл — алапес ауруы.
Егер біреу жұқпалы тері ауруымен ауырса, оны діни қызметкердің алдына алып келсін.
Діни қызметкер адамды қарап шықсын.
Сондықтан діни қызметкер әлгі адамды таза емес деп жариялап, оны басқалардан бөлектесін.
Егер ауру адамның бүкіл терісіне жайылып, діни қызметкер оның басынан аяғына дейін бірде-бір сау жер көре алмай,
алапестің оның бүкіл денесіне жайылып кеткенін көрсе, онда діни қызметкер оны таза деп жарияласын.
Өйткені толығымен ағарғаны себепті ол таза деп саналады.
Ал егер қызыл ет өзгеріп, ағарып кетсе, адам қайтадан діни қызметкерге баруы керек.
Ол ауру адамды қарап шығып, қызыл еттің ағарып кеткенін көрсе, оны таза деп жарияласын.
Сонда адам таза болады.
Егер біреудің терісіне шиқан шығып, ол жазылып кетсе
және шиқан орнында ақшыл ісік не ақшыл-қызғылт дақ пайда болса, ондай адам діни қызметкерге көрінуі керек.
Егер шиқанның орнына шыққан нәрсе теріден ойық орналасқан болып көрінсе және ондағы түк ағарып кеткен болса, діни қызметкер адамды таза емес деп жариялауы керек.
Бірақ діни қызметкер оны қараған кезде дақтағы түктің ағармағанын, әрі сол жердің теріден ойық орналаспай, көмескіленгенін көрсе, әлгі адамды жеті күнге бөлектесін.
Егер осы аралықта ісік теріде кең жайыла бастаса, діни қызметкер сол адамды таза емес деп жарияласын.
Бұл — жұқпалы жара.
Егер біреу терісін күйдіріп алып, жазылған күйіктің орнында ақшыл не қызғылт дақ пайда болса,
діни қызметкер дақты қарап шықсын.
Бұл — алапестің жарасы.
Егер жара теріден ойық орналасса және ондағы түк сарғайып жұқарса, діни қызметкер сол адамды таза емес деп жарияласын.
Бұл — қотыр, бастағы не иектегі жұқпалы тері ауруы.
Бірақ діни қызметкер осындай қотыр жараны қарап шығып, оны теріден ойық орналаспаған және ондағы түкті қара емес деп тапса, онда діни қызметкер жұқпалы қотыры бар адамды жеті күнге бөлектеуі керек.
Діни қызметкер адамды тағы жеті күнге бөлектесін.
Қотыры бар адам киімдерін жусын, содан соң ол таза болады.
Егер қотыр теріге жайылған болса, онда ол сарғайған түкті іздемесе де болады.
Сол адамның таза емес екені анық.
Бұл адам таза, діни қызметкер оның таза екенін жарияласын.
Егер оның басының алдыңғы жағындағы шашы таздықтан түсіп қалса, ол қасқа таз.
Бірақ оның айна таз басында немесе қасқа таз маңдайында ақшыл-қызыл жара пайда болса, онда оның басында немесе маңдайында жұқпалы аурудың бар болғаны.
Егер киімнің жүннен не кенептен жасалған кез келген түріне,
Діни қызметкер сол бұйымды қарап шығып, жеті күнге бөлек қойсын.
Жетінші күні ол соны қайтадан қарап шықсын.
Егер зең киімге, иірілген не есілген жіптен тоқылған матаға, былғары не былғарыдан жасалған бұйымға жайыла түскен болса, бұл — кетпейтін, зиянды зең.
Зақымданған бұйым арамданған.
Себебі сондағы кетпейтін, зиянды зеңді өртеп құрту қажет.
Бірақ зең сол бұйымда қайта пайда болса, демек, ол жайылып жатыр.
Зең жайлаған сол нәрсені тұтастай өртеп құртуларың қажет.
Ал егер жуып тазалағаннан кейін мата не былғары бұйымның зеңі жоғалып кетсе, ондай бұйымды тағы бір рет жуу керек, содан соң ол таза болып саналады.
Сонда діни қызметкер ел қонысының сыртына шығып, адамды қарап шықсын.
Егер ол адамның тері ауруынан жазылғанын анықтаса,
онда ол сол адамға тазару рәсімін орындау үшін екі тірі адал құсты, біраз самырсын ағашын, қырмызы жіп пен сайсағыз бұтақшасын әкелуге бұйырсын.
Діни қызметкер екі құстың бірін таза су құйылған қыш құмыраның үстінде шалуға бұйырсын.
Тазару рәсімінен өтіп жатқан адам киімдерін жақсылап жуып, денесіндегі шашы мен түгін түгел қырып алып тастап, сумен жуынып тазарсын.
Адам киімдерін жақсылап жуып, денесін де сумен жусын, содан кейін таза болып саналады.
Бір шағын құмыра зәйтүн майын да алып, бәрін Жаратқан Иенің алдында әрі-бері тербеп ұсынсын.
Діни қызметкер зәйтүн майы құйылған шағын құмырадан біраз майды өзінің сол жақ алақанына құйып,
оң қолының бір саусағын соған малып алсын да, оны Жаратқан Иенің алдында жеті рет бүріксін.
Содан соң діни қызметкер күнәнің құнын өтейтін құрбандықты шалып, тері ауруынан жазылған адамға арамданған күйінен тазарту рәсімін қайтадан жасасын.
Осыны істеп болған соң діни қызметкер түгелдей өртелетін құрбандықты шалып,
Осылайша адам таза болып саналады.
Тазару рәсімінің сегізінші күні сол адам осылардың бәрін Жаратқан Иеге ұсыну үшін кездесу шатырының кіреберісіне діни қызметкерге алып келсін.
Діни қызметкер айыпты өтейтін құрбандық ретінде бір тоқтыны және бір шағын құмыра зәйтүн майын алсын да, оларды Жаратқан Иенің алдында әрі-бері тербеп ұсынсын.
Діни қызметкер зәйтүн майы құйылған құмырадан біраз майды өзінің сол жақ алақанына құйып,
біріншісін күнәнің құнын өтейтін, екіншісін түгелдей өртелетін құрбандықтар ретінде шалсын.
— Сендер Мен өздеріңе иемденуге беріп отырған Қанахан еліне кіріп, қоныстанғаннан кейін сондағы бір үйге Менің зеңнің жайылуына жол бергенімді көрсеңдер,
онда үйдің иесі діни қызметкерге барып: «Маған үйім зеңнен көгере бастағандай болып көрінеді», — десін.
Содан соң діни қызметкер үйге кіріп, оны қарап шықсын.
онда діни қызметкер үйден шығып, оны жеті күнге жауып тастасын.
Жетінші күні ол үйді қайтадан қарап шықсын.
Егер көгеру қабырғаларға жайыла түскен болса,
діни қызметкер көгеру жайлаған тастарды алдырып, қаланың сыртындағы (қоқыс тасталатын) арам орынға апарып тастауға бұйырсын.
Қырылып алынған қоқыс та қала сыртындағы арам орынға апарылып тасталсын.
Адамдар алынып тасталған тастардың орнына басқа тастарды қалап, саз балшықтан жасалған жаңа сылақпен үйдің ішін майлап шықсын.
Егер тастар алынып, қабырғалар қырып-тазаланып, жаңадан сыланғаннан кейін де көгеру қайтадан пайда болса,
Егер көгеру үйдің ішін тағы да жайлай бастаған болса, бұл — кетіруге болмайтын өте зиянды зең, демек, үй арамданған.
Ондай үйді бұзып тастау керек.
Сондай үйде ұйықтаған не тамақтанған әркім киімдерін жууы керек.
Егер діни қызметкер үйді қарауға келіп, жаңа сылақ жағылғаннан бері көгерудің жайылмағанын көрсе, ол сол үйді таза деп жарияласын.
Себебі бұл көгерудің жоғалып кеткенін білдіреді.
Құстың бірін таза су құйылған қыш құмыраның үстінде шалып, қанын соған ағызсын.
Діни қызметкер самырсын ағашын, сайсағыз бұтақшасын, қырмызы жіпті және тірі құсты шалынған екінші құстың қаны араластырылған суға малып алсын.
Осылайша ол сол үйге тазару рәсімін жасайды.
Кез келген алапес іспетті жұқпалы тері ауруы мен қотырға,
әрі киімнің не үйдің көгеруіне,
Жұқпалы тері аурулары мен көгеру туралы заң, міне, осы.
Ірің не ағып жүрген, не іркіліп тоқтап қалған екі жағдайда да адамды арамдайды.
Оның төсегімен жанасып кеткен әркім киімдерін жуып, өзі де сумен жуынсын.
Сол адам кешке дейін таза емес болып саналады.
Денесінен ірің ағатын адамның отырып кеткен жеріне отырған басқа адам да киімдерін жуып, өзі де сумен жуынсын.
Егер денесінен ірің ағатын адамның түкірігі таза біреуге шашырап кетсе, ол киімдерін жуып, өзі де сумен жуынсын.
Денесінен ірің ағатын адам отырған аттың ері де арамданады.
Денесінен ірің ағатын адам қолын жумай біреуге қолын тигізетін болса, ол киімдерін жуып, өзі де сумен жуынсын.
Денесінен ірің ағатын адам ұстаған әр қыш ыдысты сындырып тастау керек.
Сегізінші күні ол екі орман кептерін немесе екі жас көгершінді алып, кездесу шатырының кіреберісіне Жаратқан Иенің алдына келіп, құстарды діни қызметкерге табыстасын.
Діни қызметкер олардың біреуін күнәнің құнын өтейтін, екіншісін түгелдей өртелетін құрбандықтар ретінде шалсын.
Осылайша ол Жаратқан Иенің алдында сол адамды денесінен ірің аққандықтан болған арам күйінен тазартады.
Сол киім не бұйым кешке дейін арамданған болады.
Олар кешке дейін таза емес болып саналады.
Егер әйелдің әдеттегідей айлық етеккірі келіп жүрген болса, оның таза емес деп саналатын уақыты жеті күнге созылады.
Ол кешке дейін таза емес болып саналады.
Әйелдің отырған нәрселерімен жанасқан әркім киімдерін жуып, өзі де сумен жуынсын.
Ол жатқан әрбір төсек те арамданған болады.
Егер әйелдің етеккірі әдеттен тыс басталып, көпке созылса немесе етеккірі әдеттегіден ұзақ уақытқа созылса, онда әйел сол кезең бойы таза емес болып саналады.
Сегізінші күні әйел екі орман кептерін немесе екі жас көгершінді алып, кездесу шатырының кіреберісіндегі діни қызметкерге апарсын.
Осылайша сендердің Исраил халқын өздерін арамдайтын нәрселерден бөлек ұстауларың қажет.
Денесінен ірің не шәует ағып кеткендіктен таза емес еркектерге
Һаронның екі ұлы Жаратқан Иенің алдына оттың (Ол бұйырмаған бөтен түрін алып) келіп, өлгеннен кейін Жаратқан Ие Мұсаға тіл қатып
Һарон киелі орынға кіргенде күнәнің құнын өтейтін құрбандыққа бір жас бұқаны және шалынып, түгелдей өртелетін құрбандыққа бір қошқарды әкелсін.
Һарон бедерлі бәтестен тігілген арнайы ұзын көйлегін және тәнін жабатын бәтес шалбарын киіп алсын.
Һарон Исраил халқының қауымынан күнәнің құнын өтейтін құрбандыққа екі текені және түгелдей өртелетін құрбандыққа бір қошқарды қабылдасын.
Содан соң ол екі текені кездесу шатырының кіреберісінде Жаратқан Иенің алдына тұрғызып қойсын.
Бұдан кейін Һарон Жаратқан Иенің алдындағы түтету үстелінен қызып тұрған көмір шоғына толы табаны және майда етіп тартылған екі уыс хош иісті затты алып, солармен ішкі шымылдықтың арғы жағына өтіп барсын.
Һарон сол жерде, Жаратқан Иенің алдында хош иісті затты табаға салсын.
Һарон ең қасиетті бөлмеге кірген мезгілден бастап, оған тазарту рәсімін жасап аяқтап шыққанға дейін басқа ешбір адам кездесу шатырында болмауға тиіс.
Сол үшін ол бұқа мен текенің қанынан алып, құрбандық үстелінің барлық төрт бұрышындағы мүйіз тәрізді шошақтарына жақсын.
Адам текені иен далада босатып жібергеннен кейін, теке халықтың барлық теріс қылықтарын шалғайдағы құла түзге алып кетеді.
Һарон күнәнің құнын өтейтін құрбандыққа шалынған малдардың майларын да құрбандық үстелінде түтетіп өртеп ұсынсын.
Содан кейін оған ел қонысына кіруге болады.
Мынау сендерге арналған тұрақты ереже: жетінші айдың оныншы күні Жаратқан Иеге ерекше бой ұсынып (ораза тұтып) еш жұмыс істемеңдер! Бұл тумысынан исраилдік болғандарға ғана емес, сондай-ақ, араларыңда тұрып жатқан жат жұрттықтарға да қатысты.
ең қасиетті бөлмені, бүкіл кездесу шатыры мен құрбандық үстелін, сондай-ақ, діни қызметкерлер мен бүкіл қауымды арамданған күйінен тазарту рәсімін орындасын.
Жаратқан Ие Мұсаға тағы былай деп бұйырды:
— Һарон мен оның ұлдарына және барлық исраилдіктерге мынаны айт: Жаратқан Иенің бұйрығы мынау:
егер Исраил халқынан біреу не мүйізді ірі қарасын, не тоқтысын, не ешкісін ел қонысының ішінде немесе оның сыртында шалып,
Олар құрбандықтарын кездесу шатырының кіреберісіндегі діни қызметкерге алып келіп, оларды Жаратқан Иемен қарым-қатынастарына ризашылықтарын білдіріп құрбандыққа шалып, Оған ұсынсын.
бірақ онысын Жаратқан Иеге ұсыну үшін кездесу шатырының кіреберісіне алып келмесе, сол адам халықтың арасынан аластатылсын!
Егер не Исраилдің үрім-бұтағынан біреу, не араларында тұрып жатқан жат жұрттықтардан біреу қанның кез келген түрін ішіп-жейтін болса, Мен сондай адамға қарсы шығып, оны халықтың арасынан аластатамын.
Мен сендерге жандарыңды арамданған күйлерінен тазарту үшін құрбандық үстелінде ұсынылған қанды бұйырдым.
Сондықтан Мен Исраил халқына былай дедім: «Сендердің ешқайсыларыңның да, араларыңда тұрып жатқан жат жұрттықтардың да қанды ішіп-жеулеріңе болмайды!»
Сол себепті оны ішіп-жеген әркім аластатылуға тиіс.
Ал егер киімдерін жумай, өзі де жуынбаса, оның айыбы өз мойнында болады.
Мен сендердің Құдайларың Жаратқан Иемін.
Мен Жаратқан Иемін.
Әкең мен шешеңнің абыройын төгіп шешеңмен жақындаспа! Ол өз анаң ғой, оның абыройын ашпа!
Ұлыңның не қызыңның қызымен жақындаспа! Бұл өзіңнің де абыройыңды ашқаның.
Әкеңнің басқа әйелінен туған қызымен де жақындаспа! Ол сенің әпке-қарындасың ғой.
Әкеңнің әпке-қарындасымен де жақындаспа! Ол әкеңнің қандас туысы ғой.
Шешеңнің әпке-сіңлісімен жақындаспа! Ол шешеңнің қандас туысы ғой.
Өз келініңмен де жақындаспа! Ол ұлыңның әйелі ғой, келініңнің абыройын ашпа!
Бұл — жексұрын қылық.
Жануармен жақындасып, өзіңді арамдама! Әйел де жақындасу мақсатымен өзін жануарға ұсынбасын.
Бұл — нағыз азғындық.
Олардың жексұрын қылықтарынан елдің өзі де арамданып кетті.
Ал сендер Менің ережелерім мен шешімдерімді орындауларың керек.
Тумысынан исраилдік өздерің де, араларыңда тұрып жатқан жат жұрттықтар да осындай жексұрын қылықтарды жасамасын!
Ал егер біреу осы жексұрын қылықтардың кез келгенін істесе, сондай адам халық арасынан аластатылсын!
Жаратқан Ие Мұсаға тіл қатып былай деді:
Сендер Менің Өзіммен — Жаратқан Иемен қарым-қатынастарыңа ризашылық білдіретін құрбандық шалған кезде Мен соларыңды ізгілікпен қабылдайтындай етіп шалыңдар!
Егер сол еттен үшінші күні де желінсе, ол арамданып, жиренішті болады.
Мұндай құрбандық қабыл болмайды.
Ондай адам өз айыбын өзі көтереді, ол халқының арасынан аластатылсын!
Оларды жарлылар мен жат жұрттықтарға қалдыр.
Саңырауды қарғама, соқырдың алдына сүріндіретін бөгет тастама.
Құдайыңды терең қастерлейтініңді осылай көрсет.
Сотта әділдікті бұрмалама! Не кедейге орынсыз жеңілдік жасамай, не байға орынсыз құрмет көрсетпей, адамдарды соттағанда әділ бол!
Басқа адамның өміріне қауіп төндіре алатын еш нәрсе істеме.
Жақыныңа өкпелеп, мұныңды көңіліңе сақтама! Оған қатесін ашық айт, әйтпесе оның кінәсіне ортақ боласың.
Егістік жерге бір мезгілде екі түрлі тұқым сеппеңдер.
Егер ер адам басқа біреуге айттырылған күңмен жақындасқан болса, ал сол қыздың құны әлі төленбеген, оған бас бостандығы әлі берілмеген болса, онда сол адам лайықты жазасын тартсын.
Бірақ оларды өлімге кесуге болмайды, себебі қыз әлі азат етілмеген.
Алайда сол адам кездесу шатырының кіреберісіне Жаратқан Иеге арнап айыпты өтеу құрбандығына бір қошқарды алып келсін.
Діни қызметкер жаңағы қошқарды айыпты өтеу құрбандығына шалсын.
Сонда оның күнәсі кешіріледі.
Ал бесінші жылы олардың жемістерін жей берулеріңе болады.
Қаны ағызылып тасталмаған етті жемеңдер! Сәуегейлікпен және сиқыршылықпен айналыспаңдар!
Өлгенді аза тұтып самай шашын қырып, сақал шеттерін қырықпаңдар,
әрі денелеріңнің терісін тілгілеп жарақаттап, инемен таңба да салмаңдар! Мен Жаратқан Иемін.
Қызыңды жезөкшелікке салып, арамдама! Әйтпесе жезөкшелік бүкіл елге жайылып, ел азғындыққа толады.
Менің белгілеген демалыс күндерімді сақтап, киелі орнымды терең қастерлеңдер.
Аруақ шақырушыға, бақсы-балгерлер мен сәуегейлерге жүгінбеңдер! Бұларыңмен өздеріңді арамдағандарың.
Жасы үлкен адамды сыйлап орныңнан тұрып Құдайыңды терең қастерле.
Ұзындық, салмақ, көлем өлшегенде әділетсіздік жасамаңдар!
Барлық таразыларың, кір тастарың және көлем өлшейтін ыдыстарың дұрыс болу керек.
Мен сендерді Мысырдан алып шыққан Құдайларың Жаратқан Иемін.
Менің барлық ережелерім мен шешімдерімді сақтап орындаңдар.
Себебі өз баласын Молохқа құрбан ету арқылы ол Менің киелі орнымды арамдап, киелі есімімді қорлады.
онда Мен сол адамның өзіне де, оның бүкіл әулетіне де қарсы шығамын.
Аруақтарға және аруақ шақырушыларға жүгініп, Маған опасыздық жасағандарға да Мен қарсы шығып, оларды халықтың арасынан аластатамын.
Мен сендерді Өзіме бағыштап киелі ететін Жаратқан Иемін.
Төгілген қандары олардың өз мойындарында.
Олар өлтірілсін.
Араларыңда ешбір зұлымдық болмауы үшін оның өзін де, екі әйелін де өртеп құрту керек.
Егер ер адам жануармен жақындасса, онда ол өлтірілсін.
Сол жануарды да құртыңдар.
Оларды халықтың көзінше құрту керек.
Бұлардың екеуін де халықтың арасынан аластату керек.
Шешеңнің әпке-сіңлісімен не әкеңнің әпке-қарындасымен еш жақындаспа! Бұл — қандас туысыңның абыройын төккенің.
Екеуіңнің айыптарың өз мойындарыңда болады.
Еркек пен әйелдің екеуінің де айыптары өз мойындарында болады.
Мен ағы мен балы мол сол елді сендерге мұралық үлестерің етіп беріп отырмын.
Мен өздеріңді басқа барлық халықтардан ажыратып қойған сендердің Құдайларың Жаратқан Иемін.
Сол себепті адал және арам хайуандар мен құстарды ажыратып алыңдар! Мен арам, таза емес деп бөлектеген кез келген хайуан, құс не бауырымен жорғалаушылармен өздеріңді арамдамаңдар!
Осылайша сендер Маған бағышталған киелі болуларың керек, себебі Мен, Жаратқан Ие, киелімін.
Жаратқан Ие Мұсаға тіл қатып былай деді: — Діни қызметті атқаратын Һаронның ұлдарына мынаны айт: Діни қызметкер халқының арасынан қайтыс болған ешкімнің мәйітіне жанасып, өзін арамдамасын.
Ал егер өзінің қандас туысқаны: әке-шешесі, ұл-қызы, бірге туған аға-інісі
Олар Құдайға бағышталғандықтан, Оның есімін еш қорламасын! Жаратқан Иеге тамақ іспетті арналған тартуларды өртеу арқылы ұсынатындықтан, олар (іс-әрекеттерінде) қасиетті болулары керек.
Егер діни қызметкердің қызы жеңіл жүріспен өзін арамдаса, сонысымен әкесін де арамдағаны.
Ондай қызды өртеп көзін құрту керек.
Бас діни қызметкер — діни қызметкерлердің арасынан таңдалып, май жағу рәсімі орындалып, арнайы киімді киюге тағайындалған адам.
Сондықтан оған (аза тұтып не жалаң бас жүріп) шашын жайып жіберуге не көйлегінің өңірін айыра жыртуға болмайды.
Ол арнайы май жағу рәсімі арқылы Құдай Иесіне қызмет етуге тағайындалған.
Оны киелі ететін Мен Жаратқан Иемін.
сондай-ақ, аяғы не қолы сынып майып болған,
бүкір не дене мүшесі семіп қалған, көзінің кемістігі бар, қотыр не теміреткісі бар немесе ұрық безі езілген ешкім де осы қызметті атқарушы болмасын.
Діни қызметкер Һароннан тараған бір ұрпағының сондай кемістігі бар болса, оның (киелі шатырға) жақындап келіп, Жаратқан Иеге бағышталған тартуларды өртеп ұсынуына болмайды.
Кемтар болғандықтан оның Құдайға тамақ іспетті арналған тартуларды әкеліп ұсынуына болмайды.
Алайда оған Құдайға бағышталған киелі және ерекше киелі тамақтардан жеуіне болады.
Соларды Өзіме толығымен бағыштап киелі еткен Мен Жаратқан Иемін.
Мұса осының бәрін Һарон мен оның ұлдарына және бүкіл Исраил халқына айтып берді.
— Һарон мен оның ұлдарына мынаны жеткіз: Менің киелі есімімді қорламаулары үшін олар исраилдіктердің Маған бағыштайтын киелі тартуларына құрметпен қарайтын болсын! Мен Жаратқан Иемін.
немесе арамдайтын құжынаған жәндікпен не қандай да себептен арамданған кісімен жанасса онда ол таза емес болып саналады.
Тек күн батқан соң ғана ол таза болып, оның киелі тартулардан жеуіне болады.
Ал егер соларға немқұрайды қарап бұзатын болса, онда олар кінәлі болып, өлім құшады.
Оларды Өзіме бағыштап киелі еткен Мен Жаратқан Иемін.
Ол діни қызметкердің не қонағы, не жалшысы болсын, бәрібір оның сол тартулардан жеуіне болмайды.
Ал діни қызметкердің өз ақшасына сатып алған немесе оның үй ішінде дүниеге келген басыбайлы қызметшісіне оның арнайы тамағынан жей беруіне болады.
Ал егер қайсыбір адам киелі тартуды білмей жеп қойса, ол діни қызметкерге сол тартудың орнын толтырып, үстіне құнының бестен бір бөлігін қосып қайтарсын.
Сол тартуларды киелі ететін Мен Жаратқан Иемін.
ол ешбір мінсіз бір бұқаны, қошқарды немесе текені алып келсін.
Сонда ғана құрбандығы қабылданады.
Кемістігі бар еш малды Жаратқан Иеге ұсынбаңдар, әйтпесе оларың қабылданбайды.
Ұрық безі зақымданған, езілген, жұлынып қалған немесе кесіп тасталған малды Жаратқан Иеге құрбандыққа шалуға болмайды.
— Жаңа туған бұзау, қозы не лақты анасынан жеті күн айырмаңдар.
Сиырды бұзауымен немесе қойды қозысымен бір күнде соймаңдар!
Жаратқан Иеге шүкірлік құрбандығын шалғанда, оны қабылданатындай етіп ұсыныңдар.
Малдың етін сол күні жеп бітіріңдер, келесі күнгі таңға дейін ештеңесін қалдыруға болмайды.
Менің өсиеттеріме бағынып, оларды орындаңдар! Мен Жаратқан Иемін.
Сендерге Құдай болу үшін өздеріңді Мысыр елінен алып шықтым.
Оларды Маған, Жаратқан Иеге, бағышталған жиналыс күндері деп жариялаңдар!
Аптаның алты күнінде еңбектеніп жұмыс істеулеріңе болады, ал жетінші күн — тынығатын демалыс және киелі жиналыс күні.
Осы айдың он бесінші күні Жаратқан Иенің Ашымаған нан мейрамы басталады.
Мейрамның бірінші күні Жаратқан Иеге бағышталған жиналыс өткізіңдер.
Еңбектеніп жұмыс жасамаңдар!
Жеті күн бойы Жаратқан Иеге құрбандық-тартулар әкеліп, өртеп ұсыныңдар.
Ал жетінші күні Жаратқан Иеге бағышталған жиналыс өткізіңдер.
Исраил халқына мынаны тапсыр: Мен өздеріңе табыстағалы отырған осы елге еніп, егін өнімін жинайтын кездеріңде жинаған алғашқы егіннің бірінші бауын діни қызметкерге алып келіңдер.
Бауды әрі-бері тербеп ұсынған күні мінсіз бір жасар тоқтыны түгелдей өртелетін құрбандық ретінде Жаратқан Иеге арнап құрбандыққа шалып, өртеп жіберіңдер.
Соған тиісті астық тартуы ретінде зәйтүн майымен араластырылған бір пұттың оннан екі бөлігіндей мөлшердегі таңдаулы бидай ұнын Жаратқан Иеге арналған хош иісті де ұнамды тарту ретінде өртеп жіберіңдер.
Діни қызметкер сол екі тоқтыны алғашқы өнімнен дайындалған нанмен бірге Жаратқан Иенің алдында әрі-бері тербеп ұсынсын.
Жаратқан Иеге бағышталған осы киелі тарту — діни қызметкерге тиесілі үлес.
Жаратқан Ие Мұсаға тағы тіл қатып былай деді:
Сонда сендер Құдайларың — Жаратқан Иенің алдында күнәнің арамдығынан тазартыласыңдар.
Сол күні Құдайға ерекше бойсұнып ораза ұстамаған әрбір адам халқының арасынан аластатылсын.
Жаратқан Ие — Мен сол күні жұмыс істеген әркімді халқының арасынан құртамын.
Сонымен сол күні ешқандай жұмысты істемеңдер! Бұл барлық мекендеріңде өздеріңе және болашақ ұрпақтарыңа арналған тұрақты ереже болады.
— Исраил халқына мынаны айт: жетінші айдың он бесінші күні Жаратқан Иеге арналған Күркелер мейрамы басталады; ол жеті күнге созылады.
Мейрамның бірінші күні — Жаратқан Иеге бағышталған жиналыс өткізіңдер.
Осы мейрамдарды Жаратқан Ие белгілеген демалыс күндерінен басқа қосымша сақтауға тиіссіңдер.
Құдай Иелеріңнің алдында жеті күн бойы шаттана тойлаңдар.
Осы мейрамды Жаратқан Иенің құрметіне арнап жыл сайын жеті күн бойы өткізіңдер.
Жеті күн бойы бұтақшадан жасалған күркелерде тұрыңдар.
Осылайша Мұса исраилдіктерге Жаратқан Иенің тағайындаған мейрамдарын жариялап айтып берді.
— Исраилдіктерге кездесу шатырындағы шамдардың сөнбей жанып тұруы үшін зәйтүннен сығып алынған таза майды алып келуді тапсыр.
Һарон саф алтын шам қойғыштағы шамдарды Жаратқан Иенің алдында ұдайы реттеп, сөндірмей жандырып қоюы керек.
Нанды Жаратқан Иенің алдындағы саф алтын үстелдің үстіне, алты-алтыдан екі қатар етіп қой.
Осы хош иісті шайыр кейін Жаратқан Иеге өртеу арқылы ұсынылатын естелік іспетті нанның орнын басады.
Бұл — Жаратқан Иеге өртеу арқылы ұсынылатын тартулардан оларға тиісті үлестің ерекше киелі бөлігі.
Бірде мысырлыққа күйеуге шыққан исраилдік әйелдің ұлы исраилдіктердің арасына келді.
Сонда осы исраилдік әйелдің ұлы Жаратқан Иенің есімін балағаттап қарғады.
Сол жігіттің анасының аты-жөні Дан руынан шыққан Дибри қызы Шеломит болатын.
— Жаратқан Иенің есімін қарғағанды ел қонысының сыртына алып шығыңдар.
Исраил халқына тағы мынаны айт: Құдайын қарғаған әркімнің күнәсі өз мойнында.
Кісіні ұрып өлтірген әркім де өлтірілсін.
Өзге біреуді жарақаттаған әркімге оның соған істегені өзіне істелінсін:
Олар Жаратқан Иенің есімін қарғағанды ел қонысының сыртына алып шығып, тас лақтырып өлтірді.
Мұны Жаратқан Иенің Мұсаға берген бұйрығына сай істеді.
Жаратқан Ие Синай тауында Мұсаға тіл қатып былай деді:
Алты жыл бойы егістігіңе егін егіп, жүзімдігіңнің сабақтарын кесіп, өнімін жинаңдар.
Бірақ жетінші жылы жер тынықсын, ол — Жаратқан Иеге арналған тынығу жылы.
Сол жылы егістіктеріңе еш нәрсе егуші болмаңдар, жүзімдіктеріңнің сабақтарын кеспеңдер.
Тынығу жылы өздігінен өсіп шыққан жер өнімі бәрің үшін — өздерің, қызметшілерің, жалшыларың және араларыңда тұрып жатқан жат жұрттықтар үшін де тамақ болады.
Малдарың да, елдегі жабайы аңдар да одан жей алады.
Жеті рет жеті жылдан, яғни, жеті тынығу жылын санап шығыңдар, сонда жалпы саны қырық тоғыз жыл болады.
Сол қырық тоғызыншы жылдың жетінші айының оныншы күні керней тартыңдар.
Осы күні, демек, халықты күнәларының арамдығынан тазарылу күні, бүкіл ел көлемінде керней тартыңдар!
Елуінші жылды Құдайға ерекше бағышталған деп қастерлеңдер! Сонда елдің барлық тұрғындарына бостандық жариялаңдар! Бұл жыл — сендерге арналған Мереке жылы.
Елуінші жыл сендерге арналған Мереке жылы болады.
Себебі бұл — Мереке жылы, сендер оны Жаратқан Иеге ерекше бағышталған деп қастерлеңдер.
Тек егістіктен өздігінен өсіп шыққан өніммен ғана тамақтаныңдар.
Бір-біріңе қулық-сұмдық жасаушы болмаңдар, Құдайларыңды терең қастерлеңдер! Мен сендердің Құдайларың Жаратқан Иемін.
Жер өнімін беріп, сендер тамақты тоя жеп, аман-есен тұрмыс кешесіңдер.
Ал сендер: «Жетінші жылы егін егуге де, жинауға да болмағанда күнімізді қалай көреміз?» деп сұрарсыңдар.
Ал егер біреу бекітілген қала ішіндегі үйін сатса, оны содан кейінгі жылдың аяғына дейін қайта сатып алуына болады.
Мереке жылы да ол үй бұрынғы иесіне қайтарылмайды.
Әйтпесе үйі Мереке жылында қайтарылуы керек.
Себебі леуіліктердің қалаларындағы үйлері — өзге исраилдіктердің арасындағы олардың мұралық меншіктері.
Бұлар — олардың мәңгілік иеліктері.
Оған қарыз бергенде өсім талап етпе, азық-түлікті пайда табу үшін қымбатқа сатпа!
Мен сендерге Қанахан елін сыйлап, өз Құдайларың болу үшін сендерді Мысыр елінен алып шыққан Құдайларың Жаратқан Иемін.
Егер исраилдік бауырластарыңның бірі кедейленіп, өзін саған басыбайлы қызметшің болуға сатса, оған құл іспетті ауыр жұмыс істетпе.
Ол саған келесі Мереке жылына дейін қызмет етеді.
Ол өз руына, ата-бабаларына бөлінген мұралық жерге қайтып барады.
Исраилдіктер Өзімнің Мысыр елінен алып шыққан қызметшілерім.
Олар сендердің басыбайлы құлдарыңа айналады.
Бірақ бауырлас исраилдіктерге аяусыз, қатал билік жүргізбеңдер!
Егер өте кедейленген бір исраилдік бауырласың өзін еліңде тұрып байып алған жат жұрттыққа не соның әулетінің бір ұрпағына басыбайлы қызметші болуға сатса,
осы исраилдіктің де құнын төлеп, оны босату құқығы сақталып қала береді.
Исраилдік қызметшінің туысқандарының бірі:
Осы жылдар ішінде бір жалдамалы қызметшіге төленетін жалақы осы исраилдіктің босатылуының құны болады.
Оның азат болуы үшін осы құн төленсін.
Егер Мереке жылына дейін әлі көп жыл қалған болса, оның сатылғандағы құнының басым бөлігі төленсін.
Ал егер оған дейін азғана жыл қалған болса, онда сол жылдардың санына сай құны да аз төленсін.
Оның сендердің көз алдарыңда исраилдік қызметшісіне аяусыз, қатал билік жүргізуіне жол бермеңдер!
Олар Өзімнің Мысыр елінен алып шыққан қызметшілерім.
Егер сендер ережелеріме бағынып, өсиеттерімді мұқият сақтап орындасаңдар,
Осылай сендер тамақты тоя ішіп-жеп, елдеріңде аман-есен тұратын боласыңдар.
Мен елдеріңе тыныштық сыйлаймын, ешкім де сендерді мазаламай, алаңсыз ұйықтайтын боласыңдар.
Мен бұл елден жыртқыш аңдарды жоямын.
Жау семсері елдеріңді шауып та тастай алмайды.
Қайта, сендер жауларыңды өкшелеп қуып, семсерлеріңнің жүзімен қырып-жоятын боласыңдар.
Жауларың алдарыңда семсерлеріңнің жүзінен ойсырай жеңіліп, қырылатын болады.
Мен сендерге мейіріммен қарап, өсіріп-өндіріп сандарыңды көбейтемін.
Араларыңда жүріп, сендердің Құдайларың боламын, ал сендер Менің халқым боласыңдар.
Сендерді мысырлықтардың құлдығынан азат етіп, Мысырдан алып шыққан Құдайларың Жаратқан Иемін.
Мойындарыңа салынған құлдықтың мойынтұрығын Мен сындырдым, бойларыңды тік ұстап жүре алуларыңа мүмкіндік бердім.
Бірақ егер Мені тыңдамай, осы өсиеттердің барлығын орындамасаңдар
және Менің Келісімімді бұзып, ережелерімді менсінбей, шешімдерімнен жиреніп, бүкіл өсиеттерімді орындаудан қалсаңдар,
онда Мен сендерге мыналарды істеймін: аяқ астынан үрей туғызамын, араларыңа өкпе ауруын әрі көздеріңді соқыр етіп, өмірлеріңді қысқартатын індет жіберемін.
Сендерге Өзім қарсы шығамын, сонда жауларыңнан жеңіліп қаласыңдар.
Өздеріңді жек көретіндер сендерге билігін жүргізетін болады.
Тіпті ешкім арттарыңнан қумаған кезде де үрейленіп қашатын боласыңдар.
Егер осыдан кейін де Мені тыңдамай қойсаңдар, сендерді күнәларыңа бола жеті есе қаттырақ жазалаймын.
Қасарысқан өркөкіректіктеріңді басу үшін аспанды темірдей қылып жаңбыр жаудырмаймын, жерді қоладай қылып қатайтамын.
Сонда күштеріңді босқа жұмсайтын боласыңдар, өйткені жерлерің — өнімін, жеміс ағаштарың — мәуелерін бермей қояды.
Өздерің де азайып, жолдарың қаңырап бос қалады.
онда Мен де сендерге қарсы шығып, күнәларыңа бола жеті есе қаттырақ жазалаймын.
Сендер қалаларыңа бас сауғалап тығылғанда, араларыңа індет жіберіп, жауларыңның қолына түсетін етемін.
Сендер сол азғана нанды жеп, қарындарың тоймайтын болады.
Сендер әбден ашыққаннан өз ұл-қыздарыңның етін жейтін боласыңдар.
Өздеріңнің өліктеріңді өлі тәңірлеріңнің сынған мүсіндерінің үстіне үйіп тастап, сендерден әбден жиренетін боламын.
Қалаларыңды қиратып, киелі орындарыңды бос қалдырамын, тартуларыңның хош иісін де иіскемеймін.
Осылайша осы елді қаңыратып бос қалдырамын.
Елдерің қаңырап бос қалып, қалаларың қирайтын болады.
Ал араларыңнан тірі қалғандарыңды Мен жауларыңның елінде жүрген кездеріңде жүрексіз үргелек етемін.
Сонда сендер тіпті жапырақтың сыбдырынан да шошынып қашатын боласыңдар.
Осылайша сендердің жауларыңа қарсы тұруға қауқарларың болмайды.
Сол үшін Мен де оларға қарсы шығып, оларды жауларының еліне апарған едім.
Жаратқан Иенің Синай тауында Мұса арқылы Исраил халқымен (жасаған Келісімінде) белгілеген ережелері, шешімдері және заңдары, міне, осылар.
Егер жасы бес пен жиырманың арасында болса, ұл баланың төлемі — жиырма мысқал, қыз баланың төлемі — он мысқал күміс,
жасы бір ай мен бес жастың арасында болса, ұл баланың төлемі — бес мысқал, қыз баланың төлемі — үш мысқал күміс болады.
Жасы алпыстан асқан ер адамның төлемі — он бес мысқал, әйелдің төлемі — он мысқал күміс.
Діни қызметкер сол кісінің төлемін ант берушінің жағдайына қарай белгілейді.
Егер Жаратқан Иеге антпен бағышталған жануар құрбандыққа шалуға болатын адал хайуан болса, оны Жаратқан Иеге бағышталған деп есептеу керек.
Ал егер Жаратқан Иеге құрбандыққа шалуға болмайтын хайуан бағышталса, онда оны діни қызметкерге алып бару керек.
Діни қызметкер оны жақсы ма, жаман ба қарап шығып, құнын белгілейді.
Оның белгілеген құны өзгеріссіз болып қалады.
Діни қызметкердің үйге белгілеген құны өзгеріссіз болып қалады.
Он пұт арпа тұқымы себілетін егістіктің құны елу мысқал күміс болады.
Ал егер ол егістігін сол жылдан кейін бағыштаса, жердің құнын діни қызметкер келесі Мереке жылына дейін қалған жылдардың санына сай белгілеп, құны соған сәйкес төмендейді.
Ал егер ол егістігін құнын төлеп қайтарып алмаса немесе (діни қызметкер) оны басқа біреуге сатып жіберген болса, онда оны қайтарып алуға ешбір мүмкіндік жоқ.
Осындай егістік Мереке жылында бұрынғы иесінен босайды.
Ол Жаратқан Иеге бағышталған жер сияқты, ешкімге беруге болмайтын киелі болады да, діни қызметкерлердің үлесіне тиеді.
діни қызметкер жердің құнын келесі Мереке жылына дейін қалған жылдардың санына сәйкес белгілейді.
Не мүйізді ірі қара, не ұсақ малдың тұңғышы болсын, олар Жаратқан Иенікі.
Егер де құнын төлеп қайтарып алмаса, сол малды белгіленген құны бойынша басқа біреуге сату қажет.
Ол не адамы, не малы, не мұралық жері болсын, бәрібір антпен Жаратқан Иеге бағышталғанның бәрі де ерекше киелі.
Ол Жаратқан Иеге бағышталған киелі.
Малын санаған малшының асатаяғының астынан өткен әр он малдың біреуі Жаратқан Иеге бағышталуға тиіс.
Мал иесі малының жақсыларын алып қалып, жамандарын беруші болмасын! Бір малды басқа малмен ауыстыруға да болмайды.
Жаратқан Иенің Синай тауында Исраил халқына Мұса пайғамбар арқылы табыстаған бұйрықтары, міне, осылар.
Исраилдіктер Мысыр елінен шыққаннан кейінгі екінші жылдың екінші айының бірінші күні Жаратқан Ие Синай атты елсіз далада тігілген кездесу шатырында Мұсаға тіл қатып былай деді:
— Әрбір ер адамның атын жеке-жеке тіркеу арқылы Исраилдің үрім-бұтағының бүкіл қауымын өз рулары мен әулеттері бойынша санақтан өткізіңдер!
Сендерге әрбір рудан бір-бір адамнан көмектессін.
Сендерге көмектесетін адамдардың аты-жөндері мыналар: Рубеннен Шедеур ұлы Елисур,
Шимоннан Суришадай ұлы Шелумиел,
Яһудадан Әминадап ұлы Нағасон,
Исашардан Суғар ұлы Нетанел,
Забулоннан Хелон ұлы Елияп,
Жүсіптің ұлдарынан: Ефремнен Амихуд ұлы Әлишама, Манасадан Педасур ұлы Гамалиел,
Буняминнен Гидеони ұлы Абидан,
Аширден Охран ұлы Пагиел,
Ғадтан Рәгуел ұлы Әлиасаф,
Нафталимнен Енан ұлы Ахира.
Осылар Исраил қауымынан тағайындалған адамдар; олар өз әулеттері мен руларының жетекшілері әрі мыңбасылары да болатын.
Мұса мен Һарон аты-жөндерімен белгіленген осы адамдарды шақырып алып,
Сонымен Мұса Жаратқан Иенің берген нұсқауына сай Синай атты елсіз далада халықты түгендеп санақтан өткізуді басқарды.
Исраилдің тұңғыш ұлы Рубеннің үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Рубен руынан санақтан өткендер саны қырық алты мың бес жүз болып шықты.
Шимонның үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Шимон руынан санақтан өткендер саны елу тоғыз мың үш жүз болып шықты.
Ғадтың үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Ғад руынан санақтан өткендер саны қырық бес мың алты жүз елу болып шықты.
Яһуданың үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Яһуда руынан санақтан өткендер саны жетпіс төрт мың алты жүз болып шықты.
Исашардың үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Исашар руынан санақтан өткендер саны елу төрт мың төрт жүз болып шықты.
Забулонның үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Забулон руынан санақтан өткендер саны елу жеті мың төрт жүз болып шықты.
Жүсіп ұлы Ефремнің үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Ефрем руынан санақтан өткендер саны қырық мың бес жүз болып шықты.
Жүсіп ұлы Манасаның үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Манаса руынан санақтан өткендер саны отыз екі мың екі жүз болып шықты.
Буняминнің үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Бунямин руынан санақтан өткендер саны отыз бес мың төрт жүз болып шықты.
Данның үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Дан руынан санақтан өткендер саны алпыс екі мың жеті жүз болып шықты.
Аширдің үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Ашир руынан санақтан өткендер саны қырық бір мың бес жүз болып шықты.
Нафталимнің үрім-бұтағының шыққан ата-тектері мен әулеттері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
Нафталим руынан санақтан өткендер саны елу үш мың төрт жүз болып шықты.
Исраилдіктердің шыққан ата-тектері бойынша шайқасқа жарамды, жасы жиырмаға толған не одан асқан ер адамдарын түгендеп ретімен санағанда,
олардың жалпы саны алты жүз үш мың бес жүз елу болды.
Леуіліктердің әулеттері басқалармен бірге санақтан өткен жоқ.
Өйткені Жаратқан Ие Мұсаға былай деген болатын:
Леуі руын түгендеп санама, басқа исраилдіктерді санаған кезде оларды санаққа енгізбе!
Леуіліктерді Келісімнің айғақтары сақталған киелі шатырда қызмет етуге, оның барлық құрал-жабдықтары мен басқа бұйымдарын қарауға тағайында.
Олар қостарын киелі шатырдың айналасына тіксін.
Шатырды көшіру қажет болған кезде леуіліктер оны жинап, қонған кезінде қайтадан тігуге тиіс.
Исраилдіктер барлығын да Жаратқан Иенің Мұса арқылы нұсқауларына сай істеді.
Рудағы санақтан өткен жасақшылар саны — жетпіс төрт мың алты жүз.
Рудағы санақтан өткен жасақшылар саны — елу төрт мың төрт жүз.
Забулонның рубасы — Хелон ұлы Елияп.
Рудағы санақтан өткен жасақшылар саны — елу жеті мың төрт жүз.
Яһуда руының тұрағына жататын үш рудағы санақтан өткен жасақшылардың жалпы саны — жүз сексен алты мың төрт жүз.
Ел қонысының оңтүстік жағында Рубен руының тұрағы мен байрағы орналассын.
Рубеннің ру басы — Шедеур ұлы Елисур.
Рудағы санақтан өткен жасақшылар саны — қырық алты мың бес жүз.
Одан кейін Шимон руы қостарын тігеді.
Шимонның рубасы — Суришадай ұлы Шелумиел.
Рудағы санақтан өткен жасақшылар саны — елу тоғыз мың үш жүз.
Ғадтың рубасы — Рәгуел ұлы Әлиасаф.
Рудағы санақтан өткен жасақшылар саны — қырық бес мың алты жүз елу.
Рубен руының тұрағына жататын үш рудағы санақтан өткен жасақшылардың жалпы саны — жүз елу бір мың төрт жүз елу.
Бұлардан кейін Леуі руы кездесу шатырын әрі өздерінің тұрағын басқа рулардың тұрақтарының арасында алып жүрулері керек.
Әркім өз байрағының маңындағы орнында жүрсін.
Рудағы санақтан өткен жасақшылар саны — қырық мың бес жүз.
Рудағы санақтан өткен жасақшылар саны — отыз екі мың екі жүз.
Буняминнің рубасы — Гидеони ұлы Абидан.
Рудағы санақтан өткен жасақшылар саны — отыз бес мың төрт жүз.
Ефрем руының тұрағына жататын үш рудағы санақтан өткен жасақшылардың жалпы саны — жүз сегіз мың бір жүз.
Рудағы санақтан өткен жасақшылар саны — алпыс екі мың жеті жүз.
Рудағы санақтан өткен жасақшылардың саны — қырық бір мың бес жүз.
Нафталимнің рубасы — Енан ұлы Ахира.
Рудағы санақтан өткен жасақшылар саны — елу үш мың төрт жүз.
Дан руының тұрағына жататын үш рудағы санақтан өткен жасақшылардың жалпы саны — жүз елу жеті мың алты жүз.
Шыққан ата-тектерінің әулеттері бойынша санақтан өткен исраилдіктер — осылар.
Олардың тұрақтарындағы шайқасқа жарамдылардың жалпы саны — алты жүз үш мың бес жүз елу.
Исраилдіктер барлығын да Жаратқан Иенің Мұса арқылы берген нұсқауларына сай істеді.
Олар осылайша өз байрақтарының астында қонып, шыққан ата-тектері мен әулеттері бойынша жолға шығып, көшіп жүретін.
Ал мынау — Жаратқан Иенің Мұсамен Синай тауында тілдескен кезінде Һароннан және Мұсадан тараған ұрпақтардың шежіресі:
Һаронның ұлдарының есімдері: тұңғышы Надаб, одан кейін Әбиһу, Елазар және Ітамар.
«Леуі руын алға шығарып, оларды діни қызметкер Һаронның алдына тұрғыз.
Олар кездесу шатырының барлық құрал-жабдықтарына күтім жасап, осылай Исраил халқына жүктелген киелі шатырдағы қызмет ету міндетін орындайтын болады.
Сонымен леуіліктерді Һарон мен оның ұлдарының қарауына тапсыр.
Һаронды және оның ұлдарын діни қызметтерін атқаруға тағайында.
Ал бөтен адам сол қызметті атқарамын деп жақындаса, өлтірілсін».
«Міне, Мен Өзіме исраилдіктердің барлық тұңғыш ұлдарының орнына Леуі руын бағыштадым.
Күллі леуіліктер Менікі.
Мен Жаратқан Иемін».
Жаратқан Ие Мұсаға Синайдағы елсіз далада мынаны да айтты:
Содан Мұса Жаратқан Иенің осы нұсқауына сай Леуі руын түгендеп санақтан өткізді.
Леуінің ұлдарының есімдері: Герсон, Қахат, Мерари.
Герсонның ұлдарынан тараған әулеттердің аттары: Лібіни, Шимей.
Қахаттың ұлдарынан тараған әулеттер: Ымрам, Ысқар, Хеброн, Ұзиел.
Мераридің ұлдарынан тараған әулеттер: Мәхли, Мұши.
Шыққан ата-тектері бойынша леуіліктердің әулеттері осылар.
Герсонға жататын әулеттер: Лібіни мен Шимей әулеттері.
Олардағы санақтан өткен, жасы бір айдан жоғары еркек кіндіктілердің жалпы саны жетпіс мың бес жүз болып шықты.
Герсондық әулеттер киелі шатырдың артында, яғни, батыс жақта орналасып қостарын тіксін.
Герсондық әулеттердің басшысы — Лаел ұлы Әлиасаф.
Герсондықтар киелі кездесу шатырында мына міндеттерді орындауға тағайындалды: шатырдың өзіне жабындарымен қоса, сондай-ақ кіреберісіндегі шымылдыққа,
ауланың перделеріне, киелі шатыр мен құрбандық үстелінің айналасындағы ауланың кіреберісіндегі пердеге және арқандарға күтім жасау әрі соған байланысты барлық жұмыстарды атқару.
Қахаттан тараған әулеттер: Ымрам, Ысқар, Хеброн, Ұзиел әулеттері.
Бұлардағы санақтан өткен, жасы бір айдан жоғары еркек кіндіктілерінің жалпы саны сегіз мың алты жүз болып шықты.
Қахаттық әулеттер киелі шатырдың оңтүстік жағында орналасып қостарын тіксін.
Қахаттық әулеттердің басшысы — Ұзиел ұлы Елісапан.
Қахаттықтар Келісім сандығын, (нан тартулары қойылатын) үстелді, шам қойғышты, құрбандық үстелін және хош иісті заттарды түтету үстелін, киелі шатырдағы қызметте қолданылатын құрал-саймандарды және шымылдықты қарап, оларға байланысты барлық жұмыстарды атқаруға тағайындалды.
Мерариге жататын әулеттер: Мәхли, Мұши әулеттері.
Олардағы санақтан өткен жасы бір айдан жоғары еркек кіндіктілердің жалпы саны алты мың екі жүз болып шықты.
Мерарилік әулеттердің басшысы — Әбихаил ұлы Суриел.
Мерарилік әулеттер киелі шатырдың солтүстік жағында орналасып қостарын тіксін.
Олар, сондай-ақ, киелі шатырдың айналасындағы ауланың бағаналары, тағандары, қазықтары мен арқандарына байланысты қызметтерді де атқаратын.
Мұса мен Һарон Жаратқан Иенің берген нұсқауына сай Леуі руын өз әулеттері бойынша түгендеп санақтан өткізгенде, олардағы жасы бір айдан жоғары еркек кіндіктілердің тіркелген жалпы саны жиырма екі мың болып шықты.
Содан Мұса Жаратқан Иенің нұсқауына сай исраилдіктердің арасындағы барлық тұңғыш туған еркек кіндіктілерді түгендеп санақтан өткізді.
Сонда есімдерінің тізіміне сәйкес есептегенде, исраилдіктердің жасы бір айдан жоғары еркек кіндікті тұңғыш болып туғандарының жалпы саны жиырма екі мың екі жүз жетпіс үш болды.
«Исраилдіктердің барлық тұңғыш ұлдарының орнына леуіліктерді, барлық малының орнына леуіліктердің малын ал.
Леуіліктердің санынан асып түсетін екі жүз жетпіс үш тұңғыш болып туған исраилдіктің құнын өтеп, (міндеттерінен) босату үшін
Исраилдіктердің босатылуы үшін төленген осы құнды Һарон мен оның ұлдарына бер».
Сонда Мұса саны леуіліктерден артылып қалған тұңғыш болып туған исраилдіктердің құны ретінде төленген күмісті жинап алғанда,
ол киелі орынның ресми өлшемі бойынша салмағы бір мың үш жүз алпыс бес мысқал тартатын күміс болды.
Жаратқан Ие Мұса мен Һаронға тағы да тіл қатып былай деді:
«Леуіліктердің қахаттық тармағын әулеттері мен ата-тектері бойынша санақтан өткіз.
Жасы отыз бен елу арасындағы қызмет етуге жарамды, кездесу шатырының жұмысын атқара алатын еркек кіндіктілерін сана.
Қахаттықтардың кездесу шатырындағы атқаратын қызметі ең қасиетті бөлмеге қатысты.
Һарон мен оның ұлдары нан тартулары қойылатын үстелге қою күлгін түсті дастарқан жайып, оның үстіне аяқ-табақтар мен табаларды, сұйық тартулар жасауға арналған құмыралар мен тостағандарды қоюлары керек.
Солардың үстіне ал қызыл түсті жапқыш жайып, борсық терілерінен жасалған жабынмен жауып, сырықтарды орнатсын.
Мұнан кейін олар қою күлгін түсті жабынды алып, онымен жарық түсіретін шам қойғышты, оның шамдарын, шам өшіргіш қысқаштар мен табақшаларды әрі шамдарға байланысты қызметте қолданылатын зәйтүн майының ыдыстарын да жапсын,
олар шам қойғышты және оның барлық құрал-жабдықтарын борсық терілеріне орап, зембілге салып қойсын.
Бұдан соң олар хош иісті заттар түтетілетін алтын үстелдің үстіне қою күлгін жабын жайып, оны борсық терілерінен жасалған жабынмен жауып, үстелге оның арнайы сырықтарын орнатсын.
Олар киелі орында қызмет етуге арналған басқа құрал-саймандарды да алып, оларды қою күлгін жабынға орап, борсық терісінен жасалған жабынмен жауып, зембілге салып қойсын.
Мұнан кейін Һарон және оның ұлдары шалынған құрбандықтар өртеліп ұсынылатын үстелді күлден тазартып, оның үстіне күрең қызыл жабын жайсын.
Олар құрбандық үстелінде жасалатын қызметте қолданылатын құрал-саймандардың бәрін: (шоқ салатын) табаларды, шанышқыларды, қалақтарды, (қан бүркуге арналған) тостағандарды, яғни құрбандық үстелінің барлық құрал-саймандарын, жабынның үстіне қойып, оларды борсық терілерінен жасалған жамылғымен жауып, үстелге оның арнайы сырықтарын орнатсын.
Қахаттықтардың кездесу шатырындағы алып жүретін заттары осылар.
Діни қызметкер Һарон ұлы Елазарға шамдардың майына, түтетілуге арналған хош иісті заттарға, ұдайы ұсынылатын астық тартулары мен май жағу рәсіміне арналған майға қатысты, сондай-ақ, бүкіл киелі орын мен ондағының бәріне: кездесу шатыры мен оның құрал-жабдықтарына қатысты жауапкершілік жүктелген».
«Қахаттық әулеттердің Леуі руының арасынан құрып кетулеріне жол бермеңдер.
Олар ең киелі нәрселерге жақындап өліп қалмай, тірі қалулары үшін Һарон мен оның ұлдары қахаттықтардың әрқайсысын атқаратын қызметі мен алып жүретін жүгіне қарай тағайындасын.
Бірақ қахаттықтардың ең қасиетті бөлмеге бір сәтке де кіріп, жиналып жатқан киелі нәрселерді көрулеріне болмайды, әйтпесе олар өлім құшады».
— Герсонның ұрпақтарын да олардың ата-тектері мен әулеттері бойынша санақтан өткіз.
Жасы отыз бен елу арасындағы қызметке жарамды, киелі шатырдың жұмысын атқара алатын еркек кіндіктілерін сана.
Герсондықтардың атқаратын жұмыстары мен көтеретін жүктері мынау:
олар кездесу шатырының шымылдықтарын, жапқыштарымен қоса кездесу шатырының өзін, оның үстіндегі борсық терілерінен жасалған жабынды және кездесу шатырының кіреберісіндегі перделерді көтеріп алып жүруге тиіс.
Герсондықтар ауланың перделерін, киелі шатыр мен құрбандық үстелінің айналасындағы ауланың кіреберісіне ілінген пердені, арқандарын және құрбандық үстелінде атқарылатын қызметке қажетті құрал-саймандардың барлығын алып жүреді.
Мераридің ұрпақтарын да ата-тектері мен әулеттері бойынша санақтан өткіз.
Жасы отыз бен елу арасындағы қызметке жарамды, кездесу шатырының жұмысын атқара алатын еркек кіндіктілерін сана.
ауланы айнала орналасқан бағаналарды, тағандарын, арқандарын, олардың барлық құрал-саймандары мен солардың қызметіне қатыстының бәрін алып жүруге міндетті.
Діни қызметкер Һаронның ұлы Ітамардың нұсқауымен Мераридің ұрпақтары кездесу шатырында атқаруға тиісті жұмыстар, міне, осылар.
Содан соң Мұса, Һарон және Исраил қауымының жетекшілері Қахаттың ұрпақтарын өз әулеттері мен ата-тектері бойынша санақтан өткізді.
Жасы отыз бен елу арасындағы қызметке жарамды, кездесу шатырының жұмысын атқара алатын еркек кіндіктілері есептелгенде,
олардың жалпы саны екі мың жеті жүз елу болып шықты.
Герсонның ұрпақтары да өз әулеттері мен ата-тектері бойынша санақтан өткізілді.
олардың жалпы саны екі мың алты жүз отыз болып шықты.
Бұл — кездесу шатырында жұмыс істейтін герсондықтардың өз әулеттері бойынша санағы.
Мераридің ұрпақтары да өз әулеттері мен ата-тектері бойынша санақтан өткізілді.
олардың жалпы саны үш мың екі жүз болып шықты.
Бұл — кездесу шатырында жұмыс істейтін мерариліктердің өз әулеттері бойынша санағы.
Осылай Мұса, Һарон және Исраилдің жетекшілері барлық леуіліктерді әулеттері мен ата-тектері бойынша санақтан өткізді.
Жасы отыз бен елу арасындағы қызметке жарамды, кездесу шатырының жұмысын атқарып, оның жүгін көтере алатын еркек кіндікті леуіліктердің ұзын саны
сегіз мың бес жүз сексен болып шықты.
Жаратқан Иенің әмірімен олардың әрқайсысына Мұса арқылы істейтін жұмысы мен көтеруге тиіс жүгі тағайындалды.
Осылайша олар Жаратқан Иенің Мұсаға берген нұсқауына сәйкес түгенделіп санақтан өтті.
«Исраилдіктерге жұқпалы тері ауруына шалдыққан, денесінен ірің ағатын немесе өлікке жанасып арамданған адамдарды ел қонысынан шығарып жіберуге бұйыр.
Жаратқан Ие Мұсаға қалай айтқан болса, исраилдіктер дәл солай істеді.
Бірақ егер сол адам өліп, оның айып төлемін қабылдап алатындай туысқан қамқоршысы болмаса, онда айып төлем Жаратқан Иеге тиісті болып, діни қызметкерге берілсін.
Әрбір адамның Жаратқан Иеге бағыштаған сый-тартулары діни қызметкердің меншігіне айналады: адамның діни қызметкерге табыс еткені сонікі болмақ».
Егер күйеуінде қызғаныш сезімі туып, әйелінің адалдығына күдіктенсе,
ол әйелін діни қызметкерге алып барсын.
Діни қызметкер қыш құмыраға Жаратқан Иеге бағышталған судан құйып, оған киелі шатырдың жер еденінен алынған біразырақ топырақты салсын.
Бірақ егер сен түзу жолдан адасып, некелі күйеуің бола тұра өзге еркекпен төсектес болып, күйеуіңе опасыздық жасап, өзіңді арамдаған болсаң, —
Діни қызметкер осы қарғыстарды бір нәрсеге жазып қойсын.
Бұдан кейін діни қызметкер әйелдің қолынан қызғанышқа байланысты астық тартуын алып, оны Жаратқан Иенің алдында тербей көтеріп, құрбандық үстеліне алып барсын.
Ал егер сол әйел арамданбаған, ешбір жазығы жоқ болса, ол өзіне тағылған айыптан құтылып, бала көтеретін болады.
немесе күйеуі әйеліне күдіктеніп, қызғанған кезде қолданылатын заң — осы.
Сондай жағдайда діни қызметкер әйелді Жаратқан Иенің алдында тұрғызып, оған осы заңды толығымен іске асырады.
Оған не жүзім шырынын, не жаңа піскен жүзімді, не мейізді ішіп-жеуіне болмайды.
Өзін Жаратқан Иеге бағыштаған бүкіл уақыт бойы ол өлікке жақындамасын.
Тіпті өз әкесі, шешесі немесе туған бауыры қайтыс болса да, ол солардың мәйітіне барып өзін арамдамасын.
Оның Құдайға бағышталғандығының сыртқы белгісі — басындағы шашы.
Жеті күндік тазару мерзімі өткен соң ол шашын алдырып тастасын.
Ал сегізінші күні ол кездесу шатырының кіреберісіне діни қызметкерге екі орман кептерін немесе екі жас көгершінді алып келсін.
Назир антын берген адам кездесу шатырының кіреберісіне келтірілсін.
Ол Жаратқан Иеге арнап мына құрбандықтарды: бір жасар мінсіз еркек тоқтыны — түгелдей өртелетін құрбандыққа, бір жасар ұрғашы тоқтыны — күнәнің құнын өтейтін құрбандыққа және бір мінсіз қошқарды — Жаратқан Иемен қарым-қатынасына ризашылығын білдіретін құрбандыққа алып келсін.
Сол сияқты, діни қызметкер астық және сұйық тартуларын да ұсынсын.
Оны Құдаймен қарым-қатынасына ризашылығын білдіретін құрбандығының астында жанып жатқан отқа салып өртеп жіберсін.
Мұнан соң діни қызметкер оларды Жаратқан Иенің алдында әрі-бері тербеп ұсынады.
Бұдан былай назир болған адамның шараптан ішуіне болады.
«Һаронға және оның ұлдарына мынаны жеткіз: Исраил халқына былай деп бата беріңдер:
Жаратқан Ие сені жарылқап аман сақтай көрсін,
Жаратқан Ие саған бетінің нұрын төгіп рақымды бола көрсін,
Осылайша Һарон мен оның ұлдары Исраил халқына Менің есімімді атап бата бергенде, Мен Өзім оларды жарылқайтын боламын».
Олар Жаратқан Иеге арнаған сый-тартуларын он екі өгізге жегілген, үсті жабық алты арбаға тиеп алып келді.
Жетекшілер осыларды киелі шатырдың алдына әкеліп ұсынды.
Сонда Жаратқан Ие Мұсаға тіл қатып былай деді:
Мұса (кездесу шатырындағы) қызметтеріне сай екі арба мен төрт өгізді Герсонның ұрпақтарына,
Ал қахаттықтарға Мұса еш көлік бермеді, себебі олардың қызметі — киелі жиһаздарды өз иықтарымен көтеріп алып жүру болды.
түгелдей өртелетін құрбандық үшін бір жас бұқа, бір қошқар және бір тоқты,
күнәнің құнын өтейтін құрбандық үшін бір теке,
әрі Жаратқан Иемен қарым-қатынасына ризашылығын білдіретін құрбандық үшін екі ірі қара, бес қошқар, бес теке және бес тоқты.
Әминадап ұлы Нағасонның ұсынған сый-тартулары осы болды.
Суғар ұлы Нетанелдің ұсынған сый-тартулары осы болды.
Хелон ұлы Елияптың ұсынған сый-тартулары осы болды.
Енан ұлы Ахираның ұсынған сый-тартулары осы болды.
Осы рәсімді жасағанда түгелдей өртелетін құрбандыққа шалынған малдар он екі жас бұқа, он екі қошқар, он екі тоқты болды.
Жаратқан Иемен қарым-қатынасқа ризашылық білдіретін құрбандыққа шалынған малдың жалпы саны мүйізді ірі қарадан жиырма төрт жас бұқа, сонымен қатар алпыс қошқар, алпыс теке және алпыс тоқты болды.
Құрбандық үстеліне май жағу рәсімі жасалғаннан кейін шалынған құрбандықтар осы болды.
Һаронға мынаны айт: «Шам қойғыштың жеті май шамын дайындатқанда жарығы оның алдыңғы жағына түсіп тұратын етіп орнат!»
Шам қойғыш тұғырынан бастап жоғарғы жағындағы бүршіктеріне дейін түгелдей алтыннан балғамен соғылып жасалған еді.
Бұл Жаратқан Иенің Мұсаға көрсеткен үлгісіне сай істелінді.
«Леуіліктерді басқа исраилдіктердің арасынан бөліп алып, тазару рәсімінен өткіз.
Оларды тазарту үшін былай істе: олардың үстіне тазарту суын бүркіп шаш.
Леуіліктер қолдарын екі жас бұқаның бастарына қойсын, содан кейін біреуін күнәнің құнын өтейтін, екіншісін түгелдей өртелетін құрбандық ретінде өздерін күнәларының арамдығынан тазарту үшін шалып, Жаратқан Иеге ұсынсын.
Бұдан соң леуіліктерді Һарон мен оның ұлдарының алдына тұрғызып, оларды Жаратқан Иеге арналған ерекше тарту ретінде бағышта.
Осылайша леуіліктерді басқа исраилдіктердің арасынан бөліп ал.
Леуіліктерге тазару және Маған ерекше қызмет атқаруға бағышталғанын көрсететін рәсімдерді жасап болғаннан кейін олар кездесу шатырына барып, сол жердегі қызметтеріне кіріссін.
Сонда Мен леуіліктерді исраилдіктердің тұңғыштарының орнына Өзіме бағыштадым.
«Жасы жиырма беске жеткен леуіліктер орындауға тиісті ереже мынау: олар осы жастан бастап кездесу шатырында қызмет етуге тиіс.
Жасы елуге жеткенде олар бұл қызметтерінен босатылып, жұмыс істемесін.
Леуіліктердің қызмет ету тәртібін осылай белгілеулерің керек».
Мысыр елінен шыққаннан кейінгі екінші жылдың бірінші айында Жаратқан Ие Мұсаға Синай атты елсіз далада тіл қатып былай деді:
«Исраилдіктер Құтқарылу мейрамын белгіленген уақытта өткізсін.
Оны осы бірінші айдың он төртінші күні кешке қарай белгіленген мезгілінде барлық ережелер мен шешімдерге сәйкес өткізсін».
Сонда Мұса Исраил халқына Құтқарылу мейрамын өткізуді тапсырды.
Олар Синай атты елсіз далада жүргенде бірінші айдың он төртінші күні кешке қарай Құтқарылу мейрамын өткізді.
Исраилдіктер осының барлығын да Жаратқан Иенің Мұсаға бұйырғанындай істеді.
Олар сол күні-ақ Мұса мен Һаронның алдына келіп,
былай деді: — Біз өлікке жанасып, арамданып қалған едік.
Неліктен біз басқа исраилдіктермен бірге белгіленген уақытында Жаратқан Иеге арналған құрбандықты ұсынудан шет қалуға тиіспіз?
Сонда Жаратқан Ие Мұсаға мынадай шешімін айтты:
— Исраилдіктерге былай де: Егер біреу өліктен арамданып қалса немесе алыс сапарда жүрсе, ондай адам бәрібір Жаратқан Иеге арналған Құтқарылу мейрамын өткізсін.
Егер араларыңда тұрып жатқан бір жат жұрттық Құтқарылу мейрамын өткізгісі келсе, оны арнайы ережелер мен шешімдер бойынша өткізуі керек.
Бұндай ережелер не елде туылған исраилдік болсын, не сендермен бірге тұруға келген жат жұрттық болсын барлығыңа бірдей тиісті.
Түнде бұлт жалындаған отқа ұқсайтын.
Ал бұлт бір жерге тоқтаса, сол жерге олар да тұрақтап қостарын тігетін.
Кейде бұлт кешке тоқтап, келесі күні таңертең қайтадан алға жылжитын.
Ал бұлт жоғары көтеріліп, жылжи бастағанда, олар да көштерін жалғастыратын.
«Исраил қауымына жиналу не жолға шығу туралы белгі беру үшін күмістен балғамен соққызып екі керней жасатып ал.
Кернейдің екеуі де тартылған кезде, бүкіл қауым кездесу шатырының алдында жиналсын.
Кернейлермен екінші рет дабыл тартылғанда, шатырдың оңтүстігіндегі рулар жолға аттансын.
Сонымен кернейдің дабыл берген дауысы жолға шығудың белгісі болады.
Ал қауымның жиналуына белгі бергенде, кернейлеріңді дабыл бермей, басқаша тартыңдар.
Кернейлерді тартатындар — Һароннан тараған діни қызметкерлер болсын.
Бұл — болашақтағы ұрпақтарыңа да тиісті тұрақты ереже.
Мен сендердің Құдайларың Жаратқан Иемін».
Сол екінші жылдың екінші айының жиырмасыншы күні Келісімнің айғақтары сақталған киелі шатырдың үстіндегі бұлт жоғары көтеріліп, алға жылжи бастады.
Сонда исраилдіктер Синай атты елсіз даладан шығып, бұлт жылжи Паран даласына келіп тоқтағанша көштерін жалғастырды.
Яһуда руы жасағының басшысы Әминадап ұлы Нағасон,
Исашар руы жасағының басшысы Суғар ұлы Нетанел,
Забулон руы жасағының басшысы Хелон ұлы Елиап болды.
Бұлардан кейін Леуі руының Герсон мен Мерариден тараған екі тармағы киелі шатырды жинап, оны көтеріп алып жолға шықты.
Шимон руы жасағының басшысы Суришадай ұлы Шелумиел,
Ғад руы жасағының басшысы Рәгуел ұлы Әлиасаф болды.
Ефрем руы жасағының басшысы Амихуд ұлы Әлишама,
Манаса руы жасағының басшысы Педасур ұлы Гамалиел,
Бунямин руы жасағының басшысы Гидеони ұлы Абидан болды.
Бүкіл көштің соңын қамтып, Дан тұрағындағы үш ру соның байрағының астында жолға шықты.
Дан руы жасағының басшысы Амишадай ұлы Ахиезер,
Ашир руы жасағының басшысы Охран ұлы Пагиел,
Нафталим руы жасағының басшысы Енан ұлы Ахира болды.
Көшкен кезде исраилдіктер жасақтарына сәйкес осындай тәртіппен жолға шығатын.
Мұса (балдызы) Хобабқа былай деді: — Жаратқан Иенің бізге табыстауға сөз берген еліне қарай бара жатырмыз.
Ал Мұса: — Өтінемін, бізді тастай көрме.
Егер бізбен бірге жүрсең, Жаратқан Иенің бізге сыйлайтын игіліктерін сенімен де бөлісеміз, — деді.
Сонымен исраилдіктер Жаратқан Иенің тауынан шығып, үш күндік жол жүрді.
Ал халық Жаратқан Иенің алдында ауыртпалықтарға шағымдана берді.
Мұса Жаратқан Иеге сиынып мінажат еткенде от басылды.
Жаратқан Иенің оты халықтың арасында жанып өртегендіктен, сол жер Табера (демек, Өрт) деп аталып кетті.
Мысырдағы тегін балықты айтсаңшы! Қияр мен қарбыз, жуа, пияз әрі сарымсақ дегендерді айтсаңшы!
Маннаның дәмі май жағылған тәтті нанның дәміндей болатын.
Түнде қонысқа шық түскенде онымен бірге манна да түсетін.
Осылай Мұса халық әулеттерінің бәрі қостарының кіреберісінде шағымданып зарлап жатқандарын естіді.
Ол Жаратқан Иеге мінажат етіп: — Неге мендей қызметшіңнің басына осы ауыртпалықты түсіріп тұрсың? Неге маған рақыммен қарамайсың? Мына күллі халықтың ауыртпалығын маған жүктеп, Өзің жек көретіндей мен не істедім?
Осы халыққа мен жүкті болдым ба? Оны дүниеге келтірген мен бе едім? Сенімді бала күтушінің сәбиді бауырына алып көтеріп жүретініндей, маған мына халықты ата-бабаларына сыйлауға уәде еткен елге көтеріп алып баруға сол себепті бұйырасың ба?
Бізге ет бер, ет жегіміз келеді деп жылап жүрген халыққа мен етті қайдан тауып беремін?
Осы халықтың ауыр жүгін мен жалғыз өзім көтеріп алып жүре алмаймын, бұл мен үшін тым қиын!
Сол адамдарды кездесу шатырының алдына алып кел.
Мен сол жерге түсіп, өзіңмен тілдесемін.
Енді Ол сендерге ет береді, соны жейсіңдер!
Сендер: «Неге ғана біз Мысырдан көшіп шықтық екен?!» деп Оның көз алдында шағымдана зарладыңдар.
Сонда Мұса Жаратқан Иеге былай деді: — Міне, алты жүз мың жаяу жасақшысы бар халықтың арасында тұрмын.
Мұса шықты да, Жаратқан Иенің сөздерін халыққа жеткізді.
Содан соң ол халықтың ақсақалдарынан жетпіс адамды жинап алып, оларды кездесу шатырын айналдыра тұрғызды.
Сонда Жаратқан Ие бұлт ішімен төмен түсіп, Мұсамен сөйлесті; Мұсаға қонған Рухтан алып, Оны сол жетпіс ақсақалға үлестіріп қондырды.
Өздеріне Рух қона салысымен олар пайғамбар ретінде Құдайдың хабарын жеткізе бастады.
Ал кейін олар бұларын тоқтатты.
Бірақ олар басқалармен бірге кездесу шатырына кірмей, қоныста қалып қойған еді.
Бұдан кейін Мұса ақсақалдармен бірге ел қонысына қайтып оралды.
Халық шығып, сол күні және ертеңіне күні бойы бөдене жинап жүрді.
Қиброт-Хатауадан халық жолға шығып, Хасиротқа жетіп, сонда тұрақтады.
Мұса құштық әйелге үйленген болатын.
Бір күні Мәриям мен Һарон соған бола Мұсаны сынады.
Ал Мұса жер бетіндегі барлық адамдардың ең кішіпейілі болатын.
Жаратқан Ие кенеттен Мұса, Һарон, Мәриямды: «Үшеуің кездесу шатырына келіңдер!» — деп шақырды.
Үшеуі сонда барды.
Екеуі алға қарай шықты.
Ал қызметшім Мұсамен бұлай емес.
Ол — Менің бүкіл үйімдегі адал қызметшім.
Мұса Менің — Жаратқан Иенің бейнесін көреді.
Өз қызметшім Мұсаға қарсы сөйлеуден сендер қалайша қорықпадыңдар?»
Сонда Һарон Мұсаға: «Уа, мырзам! Ақымақтықтан жасаған күнәмізді бізге қарсы қоймаңыз!
Оның тәнінің жартысы шіріп кетіпті!» — деп жалынды.
Мұса Жаратқан Иеге: — Уа, Құдай, оны сауықтыра гөр! — деп жалбарына сиынды.
Оны қайтып алып келмейінше, халық жолға шыққан жоқ.
Мұнан кейін халық Хасироттан көшіп шығып, Паран атты елсіз далаға жетіп, қостарын тікті.
Сонда Жаратқан Ие Мұсаға былай деп тапсырды:
Ата-бабаларынан тараған он екі рудан бір-бір басшыдан жібер».
Сонымен Мұса оларды Жаратқан Иенің нұсқауы бойынша Паран атты иен даладан жұмсап жіберді.
Олардың аты-жөндері мыналар: Рубен руынан Зақур ұлы Шаммуа,
Шимон руынан Хори ұлы Шапат,
Яһуда руынан Ефунне ұлы Халеп,
Исашар руынан Жүсіп ұлы Иғал,
Ефрем руынан Нұн ұлы Ошия,
Бунямин руынан Рафу ұлы Палти,
Забулон руынан Соди ұлы Ғаддиел,
Жүсіптен тараған Манаса руынан Суси ұлы Ғадди,
Дан руынан Гемалли ұлы Әмиел,
Ашир руынан Михайл ұлы Сетур,
Нафталим руынан Уопси ұлы Нахби,
Ғад руынан Махи ұлы Геуел.
Мұсаның елді барлап келуге жіберген адамдарының есімдері осылар.
Ал Мұса Нұн ұлы Ошияға Ешуа деген жаңа ат қойды.
Сонымен Мұса оларды Қанахан елін барлап келуге жіберіп, мынадай тапсырма берді: «Осы Негев аймағы арқылы елдің таулы жеріне өрлеп барыңдар.
Байқап көріңдер: ел қандай екен? Онда тұрып жатқан халықты да байқаңдар, қуатты ма, әлде әлсіз бе, көп пе, әлде аз ба?
Халықтың тұрып жатқан жері де қандай: жақсы ма, жоқ па? Қандай елді мекендерде тұрады екен, шатырлы қоныстарда ма, әлде бекіністі қалаларда ма?
Олар елге Негев арқылы еніп, Хеброн қаласына жетті.
Ал Хеброн Мысырдағы Соған қаласынан жеті жыл бұрын салынған қала.
Сонымен бірге олар анар, інжір жемістерінен де ала жүрді.
Жіберілгендер қырық күн бойы елді барлап болғаннан кейін қоныстарына қайта оралды.
Олар Паран даласындағы Қадеште жиналып тұрған Мұса мен Һаронның және Исраил халқының бүкіл жамағатының алдында өздерінің көріп-біліп келгендерін айтып беріп, алып келген жемістерін де көрсетті.
Барлаушылар Мұсаға баяндап былай деді: — Біз сіз жіберген елге барып келдік.
Міне, мыналар — сол елде өсетін жемістер.
Алайда онда тұратын халық сондай мықты екен! Ондағы қалалар да бекіністі әрі өте үлкен.
Біз одан тіпті Анақтың алып ұрпақтарын да көрдік.
Елдің оңтүстігіндегі Негев аймағында Амалек тайпасы тұрады.
Ортадағы таулы аймақта хеттіктер, ебустіктер, аморлықтар орналасыпты.
Қанахандықтар (батыстағы) теңіз жағасында және (шығыстағы) Иордан өзені бойында қоныстанған екен.
Ал Халеп Мұсаның алдында халықты тыныштандырып: — Уа, халайық, біз елге өрлеп барып, оны иемденіп алайық! Соны сөзсіз істей аламыз! — деді.
Бірақ онымен бірге барып келген басқалар: — Жоқ, біз сол халыққа қарсы шыға алмаймыз, олар бізден соншама күшті! — деп онымен келіспеді.
Сол он барлаушы исраилдіктердің арасында өздері барлап келген ел туралы жағымсыз хабар таратты: «Біз аралап, барлап келген сол ел өз тұрғындарын жалмайтын жер екен! Онда тұрып жатқан халықтың адамдары денелі.
Сонда бүкіл қауым дауыс көтеріп, түні бойы азан-қазан жылаумен болды.
Олар бір-біріне: «Кәне, басшы таңдап алып, Мысырға қайта оралайық!» — десті.
Ал Мұса мен Һарон жиналған исраилдіктердің бүкіл қауымының алдында жерге етпетінен жығыла кетті (де, Жаратқан Иеге сиынды).
Елді барлап келгендердің екеуі — Нұн ұлы Ешуа және Ефунне ұлы Халеп те (басқалардың сенімсіздігіне қатты қайғырып) киімдерінің өңірін айыра жыртты.
Олар Исраилдің бүкіл қауымына: «Біз барлап келген ел өте керемет екен!
Егер Жаратқан Ие бізге риза болса, Ол бізді ағы мен балы ағыл-тегіл сол елге алып барып, оны бізге табыстайды.
Тек Жаратқан Иеге қарсы бас көтермеңдер, елдің халқынан қорықпаңдар! Олар бізге жем болады: олар қорғаныштарынан ада қалған.
Сонда кездесу шатырынан Жаратқан Иенің нұрлы салтанаты барлық исраилдіктерге көрінді.
Уа, Жаратқан Ие, Сенің осы халықтың ортасында екендігің жайлы олар естіген.
Сенің күндіз бағана тәрізді бұлт ішінде, ал түнде жалындаған от бағанасының ішінде халқыңның алдында жүргендігің туралы да олар хабардар.
Бірақ егер Сен мына халықты бір адамын да қалдырмай қырып тастасаң, онда Өзің туралы естіген бөтен халықтар:
Сондықтан да, уа, Ием, Сенің зор құдіретің көріне түссін! Өзің сол туралы былай деп едің ғой:
Сол үшін олардың ешқайсысы да Мен ата-бабаларына табыстауға ант еткен елді көрмейтін болады! Мені менсінбегендердің ешқайсысы да сол елге көз тастамайды!
Оның ұрпақтары сол елді иемденетін болады.
Ендеше амалектіктер мен қанахандықтар аңғарларда тұрғандықтан сендер ертең кері бұрылып, иен дала жолына түсіп, Қамысты теңізге қарай беттеңдер!
«Мына зұлым жамағат қашанға дейін Маған қарсы күңкілдеп шағымдана бермек? Исраилдіктердің Маған қарсы күңкілдеп шағымдануы құлағыма шалынды.
Оларға мынаны жеткіз: Мәңгі тірі Жаратқан Ие былай деп ант етеді: құлағыма шалынған сендердің айтқандарыңды Мен өз бастарыңа айнытпай-ақ келтіремін!
Санақтан өткен жасы жиырмадағы не одан асқан еркек кіндіктілерің — Маған қарсы күңкілдеп наразылық білдірген барлығыңның сүйектерің осы иен далада шашылып қалады.
Мен өздеріңді қоныстандыруға ант еткен сол елге Ефунне ұлы Халеп пен Нұн ұлы Ешуа екеуінен басқа сендердің ешқайсыларың кірмейсіңдер!
Ал сендердің сүйектерің осы иен далада қалмақ.
Мен, Жаратқан Ие, осылай деймін.
Ал Мұсаның елді барлауға жіберген және сол ел туралы халыққа жаман хабар таратып, бүкіл жамағаттың Жаратқан Иеге наразы болуына түрткі салған адамдары
сол кезде Жаратқан Иенің алдында індеттен көз жұмды.
Мұса Жаратқан Иенің айтқан сөздерін Исраил халқына жеткізгенде бәрі қатты қайғырып жылаумен болды.
Таулы жерге қарай өрлеп бармаңдар, өйткені Жаратқан Ие сендермен бірге жүріп жар болмайды.
Алайда олар өркөкіректеніп, таулы жерге қарай өрлеп шығуға бәрібір ұмтылды.
Ал Жаратқан Иенің Келісім сандығы және Мұса пайғамбар қоныстан шықпады.
Сонда таулы жерде тұратын амалектіктер мен қанахандықтар төмен түсіп, исраилдіктерге тап беріп, оларды Хормаға дейін қуып талқандады.
Бұдан кейін сендер Өзіме ұнамды хош иісті тартулар ұсынатын боласыңдар.
Құрбандықтар мүйізді ірі қара не ұсақ малдан бола алады.
Бұлар Маған хош иісті де ұнамды тарту болады.
Түгелдей өртелетін құрбандыққа, не берілген сертке байланысты шалынған құрбандыққа, не Өзіммен қарым-қатынасқа ризашылық білдіретін құрбандыққа бір жас бұқаны әкелгенде,
бұқамен бірге астық тартуы ретінде бір пұттың оннан үштей мөлшеріндегі таңдаулы бидай ұнын төрт жарым қадақ зәйтүн майымен араластырып ұсыну керек.
Бұлар Маған өртелу арқылы ұсынылатын хош иісті де ұнамды тарту болады.
Елде туған әрбір адам Маған өртелу арқылы ұсынылатын хош иісті де ұнамды тарту әкелгенде, бұларын осы нұсқауға сай істеуге тиіс.
Араларыңда уақытша не тұрақты тұрып жатқан жат жұрттықтар Маған өртелу арқылы ұсынылатын хош иісті де ұнамды құрбандық ұсынса, олар да сендер сияқты істеулері керек.
Халыққа арналған ережелер сендер үшін де, араларыңда тұрып жатқан жат жұрттықтар үшін де бірдей болуға тиіс.
Бұл — келер ұрпаққа да арналған тұрақты ереже.
Заңдар және шешімдер сендер үшін де, араларыңда тұрып жатқан жат жұрттықтар үшін де бірдей болулары керек».
Жаратқан Ие Мұсаға тағы былай деді:
Диірменде тартылған алғашқы ұннан Жаратқан Иеге тарту ұсынуды барлық келер ұрпақтарың да орындасын.
Егер Жаратқан Иенің Мұсаға берген осы өсиеттерін абайламай бұзып алатын болсаңдар,
яғни Жаратқан Иенің алғашқы кезден бастап Мұса арқылы берген барлық өсиеттерінің бірін болашақ ұрпақтарың да
Осылайша діни қызметкер Исраил халқының бүкіл қауымын күнәларының арамдығынан тазартып, олар кешіріледі.
Сонда бүкіл исраилдік қауым және араларында тұрып жатқан жат жұрттықтар да кешіріледі, себебі бұны бүкіл халық абайламай істеген болатын.
Егер бір жеке адам абайламай күнә жасаған болса, онда ол бір жасар ешкіні күнәнің құнын өтейтін құрбандық ретінде шалсын.
Діни қызметкер абайламай күнә жасаған адам үшін оны күнәсінің арамдығынан тазартатын рәсімді Жаратқан Иенің алдында орындайды, осылайша сол адамның күнәсі кешіріледі.
Абайламай күнә жасаған адам тумысынан исраилдік болсын не араларыңда тұрып жатқан жат жұрттық болсын, екеуіне де қолданылатын заң бірдей болады.
Бірақ тумысынан исраилдік болсын не жат жұрттық болсын, әдейі күнә жасайтын кез келген адам сонысымен Жаратқан Иені қорлайды.
Ондай адам халықтың арасынан аластатылсын.
Жаратқан Иенің сөзін түкке тұрғысыз деп есептеп, өсиеттерін бұзғандықтан ондай жан міндетті түрде аластатылсын.
Оның кінәсі өз мойнында қалады.
Ұстағандар әлгі адамды Мұса мен Һаронның және жамағаттың алдына алып келді.
Оған қандай шара қолдану керек екендігі анық болмағандықтан, адам қамауға алынды.
Сонда Жаратқан Ие Мұсаға тіл қатып былай деді: «Сол адам өлуге тиіс.
Бүкіл жамағат адамды қоныстың сыртына алып шығып, Жаратқан Иенің Мұса арқылы берген нұсқауына сәйкес оны таспен атқылап өлтірді.
Әр шашақтың қою күлгін түсті жіптен жасалған бауы болуы керек.
Осы шашақтар сендерге ескертпе болады.
Леуі руының Қахат тармағының адамы Ысқар ұлы Қорах және Рубен руынан шыққан Елияптың екі ұлы Датан мен Абирон әрі Пелет ұлы Ауон өзара сыбайласып,
Жаратқан Ие кімді таңдап алып қабылдаса, сол адамның киелі болғаны.
Жетер енді сендерге, леуіліктер! —
Мұса Қорахқа тағы былай деді: — Сөзіме құлақ асыңдар, леуіліктер!
Жаратқан Иенің киелі шатырында қызмет атқару, қауымның алдында тұрып, оларға қызмет етудің өзі — өте сыйлы міндет.
Һарон екеуің де солай істеңдер.
Сонда бүкіл қауымға Жаратқан Иенің нұрлы салтанаты көрінді.
— Екеуің мына қауымнан бөлек тұрыңдар! Мен оларды қас-қағым сәтте-ақ жойып жіберейін!
— Қауымға: «Қорах, Датан және Абиронның қостарының жан-жағынан кері шегініңдер!» деп бұйыр.
Мұса қауымға бұйрық беріп: «Мына зұлым адамдардың қостарынан аулақ шегініңдер! Әрі оларға қарасты ештеңеге де тиісуші болмаңдар! Әйтпесе олардың күллі күнәларына бола сендер де құрып кетесіңдер», — деді.
Сонда халық Қорах, Датан мен Абиронның тұратын қостарының жан-жағынан кері шегінді.
Ал Датан мен Абирон әйелдері, ұлдары және кішкентай сәбилерімен бірге қостарының кіреберісінде тұрды.
Мұса Исраилдің қауымына тағы былай деді: «Осы істердің барлығын өз ойыма сай емес, Жаратқан Иенің маған тапсыруымен істегеніме мынау арқылы көздерің жететін болады:
Егер бұлар барлық адамдар іспетті көз жұмып ақ өліммен өлетін болса, онда Жаратқан Иенің мені жібермегені.
Ал егер Жаратқан Ие бұрын-соңды болмағанды жасап, жер аранын ашып, оларды барлық мал-мүлкімен бірге жұтып қойып, олар тірідей тұңғиыққа түсіп кетсе, онда сендер сол адамдардың Жаратқан Иені менсінбей қорлағанын білетін боласыңдар!»
Мұса осы сөздерді айтып бола салысымен, сол адамдардың аяқ астындағы жер қақ айырылды.
Осылай жер аранын ашып, Қорахтың бүкіл тобын үй іштерімен бірге, барлық дүние-мүлкімен қоса жұтып қойды.
Олар өздеріндегі барымен бірге тірідей тұңғиыққа түсіп кетті.
Содан соң жер жабылып, олар жамағаттың арасынан біржола құрып жойылды.
Содан кейін Жаратқан Ие Мұсаға тіл қатып былай деді:
«Діни қызметкер Һарон ұлы Елазарға мынаны айт: Өрттің арасынан табаларды жинап ал, себебі олар киелі.
Іштерінде қызып тұрған шоқтарын алысқа төгіп таста!
Табаларды балғамен жалпақтап соғып, құрбандық үстелін солармен қаптап тастау керек.
Осылайша исраилдіктерге ескертпе болсын».
Келесі күні Исраилдің бүкіл жамағаты қайтадан Мұса мен Һаронға наразы болып: «Сендер Жаратқан Иенің халқын құрттыңдар!» — деп күңкілдей бастады.
Содан Мұса мен Һарон кездесу шатырының алдына барды.
«Мына жамағаттың арасынан кетіңдер! Мен оларды қас қағым сәтте-ақ жойып жіберемін», — деп ескертті.
Сонда Мұса мен Һарон етпеттерінен жерге жығыла кетті.
Қараса, олардың арасында індет жайыла бастаған екен.
Сонда індет жайылуын тоқтатты.
Індет тоқтағаннан кейін Һарон кездесу шатырының кіреберісіндегі Мұсаға қайта оралды.
«Исраилдіктерге он екі рудың он екі рубасының таяқтарын берсін деп бұйыр да, өзің соларды қабылдап ал.
Әрбір рубасының есімін оның берген таяғына жазып қой.
Леуі руының таяғына Һаронның есімін жаз, өйткені әрбір рудың бір басшысының таяғы болу керек.
Таяқтарды кездесу шатырында Өзім сендермен кездесетін орын — Келісімнің айғақтары (сақталған сандықтың) алдына қой.
Мен кімді (діни қызметкер болуға) таңдап алған болсам, соның таяғы бүр жарады.
Осылайша Мен исраилдіктердің өздеріңе қарсы күңкілдеп білдірген наразылықтарын доғартамын».
Мұса исраилдіктерге бұйырып, әрбір рубасы өз руының атынан бір таяқтан берді.
Һаронның таяғы да солардың таяқтарының арасында болды.
Мұса таяқтардың барлығын алып, оларды Келісімнің айғақтары сақталған киелі шатырда Жаратқан Иенің алдына қойды.
Келесі күні Мұса киелі шатырға келіп қараса, Леуі руы үшін берілген Һаронның таяғы бүр жарып қана қоймай, гүлдеп, бадам жаңғақтарын да беріпті!
Мұса таяқтардың барлығын Жаратқан Иенің алдынан алып шықты да, оларды бүкіл Исраил халқына көрсетті.
Халық таяқтарды қарап, әр рубасы өз таяғын қайтарып алды.
Әйтпесе олар өлім құшады».
Алайда олар киелі шатырдағы құрал-жабдықтарға және құрбандық үстеліне жақындаушы болмасын, әйтпесе олар да, өздерің де өлесіңдер.
Олар қасыңда болып, кездесу шатырын күзетіп, ондағы барлық міндеттерін орындасын.
Ал бөтен ешкім сендерге жақындап келуші болмасын.
Мен леуіліктерді исраилдіктердің арасынан таңдап алдым.
Олар сендерге көмекке беріліп, кездесу шатырындағы жұмыстарды орындау үшін Өзіме бағышталған.
Жаратқан Ие Һаронға қайтадан тіл қатып былай деді: «Біліп қой, Мен исраилдіктердің Өзіме жасайтын сый-тартуларын бақылауды саған тапсырдым.
Оларды киелі орында жеңдер.
Сендердің еркек кіндіктілерің сол бөліктерді жей алады.
Оларға Өзіме бағышталған киелі деп қараңдар.
Ол әрқашан солай болуы тиіс.
Ондай сыйды отбасыңдағы тазару рәсімінен өткен әркім жей алады.
Халықтың Маған, Жаратқан Иеге, ұсынатын алғашқы өнімдерін: зәйтүн майының, жүзім шырыны мен астығының таңдаулы үлестерін Мен саған бердім.
Үй ішіңнің тазару рәсімінен өткен әр адамы оны жей алады.
Исраилде Жаратқан Иеге антпен бағышталғанның барлығы да сенікі болады.
Жаратқан Ие Һаронға тағы былай деді: «Сендерге, діни қызметкерлерге, елден мұралық аймақ бөлінбейді, халық арасында сендерге тиер үлес те жоқ.
Исраилдіктердің арасындағы сендердің үлестерің де, мұраларың да Менмін.
Мен Леуі руына кездесу шатырында атқаратын қызметтері үшін алатын мұралық үлестері ретінде Исраилдегі барлық өнімнің он бөлігінің бірін бердім.
Бұдан былай өзге исраилдіктер киелі шатырға тым жақындап келмесін! Әйтпесе олардың күнәсі мойындарында болып, өлім құшады.
Кездесу шатырындағы қызметтерді леуіліктер атқарсын.
Бұл келер ұрпақтарың үшін де тұрақты ереже.
Исраилдіктердің арасынан леуіліктер мұралық үлес алмайды.
Себебі Мен леуіліктерге исраилдіктер жинаған өнімдерінің Маған сый-тарту ретінде ұсынатын он бөлігінің бірін сыйладым.
Сондықтан Мен Леуі руы жайлы «Исраилдіктердің арасынан леуіліктер мұралық үлес алмайды» деген едім».
Сендердің бұл тартуларың қырманда бастырған астық немесе жүзім сыққыштан алынған жүзім шырынының алғашқы өнімдері іспетті саналады.
Маған тиісті осы бөлікті сендер діни қызметкер Һаронға табыстауларың қажет.
Өздеріңе жасалатын барлық тартулардың ең таңдаулы да киелі бөлігін Маған, Жаратқан Иеге, арнап көтеріп ұсынуларың керек.
Себебі ол кездесу шатырында жасайтын қызметтеріңнің ақысы.
Оның ең таңдаулы бөлігін Маған көтеріп ұсынған болсаңдар, айыпты болмайсыңдар.
Жас сиырды діни қызметкер Елазарға табыстасын.
Діни қызметкер Елазар саусағын баспақтың қанына батырып алып, кездесу шатырының алдыңғы жағына қарай жеті рет бүріксін.
Малдың өзі: терісі, еті, қаны, жыны түгелімен Елазардың көз алдында өртеліп жіберілсін.
Діни қызметкер самырсынның бір жаңқасын, сайсағыздың бір бұтақшасын және ал қызыл түсті жүннің бір шүйкесін алып, жанып жатқан мал денесінің үстіне лақтырсын.
Бұдан кейін оған қонысқа қайтып келуге болады, алайда ол кешке дейін таза емес болып саналады.
Ол да кешке дейін таза емес болып саналады.
Бұл — өздеріңе де, араларыңда тұрып жатқан жат жұрттықтарға да арналған тұрақты ереже».
Өлген адамның мәйітіне жанасқан әркім жеті күн бойы таза емес арамданған болып саналады.
Тазарту суы оған бүркіп себілмегендіктен ол арамданған күйінде қала береді.
Сол үйдегі қақпағы жабылмай аузы ашық қалған әрбір ыдыс та арам.
Сол сияқты, далада семсерден қаза тапқан немесе өз ажалымен өлген адамның мәйітіне, сүйектеріне не қабіріне жанасқан әр кісі де жеті күн бойы таза емес болып саналады.
Арамданбаған бір адам сайсағыздың бір бұтақшасын ыдыстағы суға малып алып, сонымен суды сол үйге, ондағы бұйымдар мен адамдардың бәріне бүріксін.
Содан соң үшінші және жетінші күндері таза адам арамданған адамға сол судан бүріксін.
Осылайша оны жетінші күні арамдығынан тазартады.
Сол күні адам киімін жуып, өзі сумен жуынсын, сонда ол кеште арамданбаған болып саналады.
Ал егер біреу арамданып қалып, тазару рәсімінен өтпесе, ондайды жамағаттан аластату керек.
Бұл — халыққа арналған тұрақты ереже.
Сондай арамданған нәрсеге жанасқан әркім де кешке дейін таза емес болып саналады.
Бірінші айда исраилдіктердің бүкіл қауымы Сін атты елсіз далаға жетіп, сондағы Қадеш деген жерде тұрақтады.
Мәриям сол жерде қайтыс болып, мәйіті қабірге қойылды.
Ал қауымның ішетін сулары болмай, олар Мұса мен Һаронға қарсы бас қосты.
Бізді Мысыр елінен шығарып, мына қу медиенге неге алып келдіңдер? Мұнда астық шықпайды, інжір, жүзім, анар дегендерің өспейді! Тіпті ішетін су да жоқ!»
Осы сөздерді естігенде Мұса мен Һарон бас қосқан халықтан бөлініп шығып, кездесу шатырының кіреберісіне барып, сол жерде етпеттерінен жата кетті.
Сонда оларға Жаратқан Иенің нұрлы салтанаты көрінді.
«Әлгі таяқты қолыңа алып, ағаң Һарон екеуің бүкіл қауымды жинаңдар.
Мұса оларға: «Уа, бағынбайтын қыңырлар, құлақ салыңдар! Сендерге осы жартастан су ағызайық па?» — деп дауыстады.
Сонда одан су молынан сарқырап аға жөнелді.
Бүкіл жамағат та, малдары да ішіп, шөлдерін қандырды.
Бұл жер Меріба (Ұрсу) суы деп аталып кетті.
Мұса Қадештен Едом патшасына елшілері арқылы мынадай сәлем жіберді: — Ағайындарың исраилдіктерден дұғай сәлем.
Біздің басымызға түскен әр алуан бейнеттер туралы өздерің білесіздер.
Ол бізге құлақ салып, періштесін жіберіп, бізді Мысыр елінен азат етіп алып шықты.
Соған дейін жолдан оңға да, солға да бұрылмаймыз! —
Бірақ едомдықтар Мұсаға мынадай жауап жіберді: — Жеріміз арқылы өтпейсіңдер, әйтпесе сендерге қарсы семсермен шығамыз! —
Егер біз өзіміз не малдарымыз суыңызды ішетін болсақ, ақшасын төлейміз.
Тек жеріңіз арқылы жаяу өте шықсақ болғаны.
Одан басқа ештеңе істемейміз, — деп өтінді.
Олар Исраилге қарсы мықты қарулы қолмен шықты.
Осылайша исраилдіктер Қадеш қаласынан шығып, бүкіл жамағат Һор тауына жетті.
Едом елінің шекарасындағы Һор тауында Жаратқан Ие Мұса мен Һаронға тіл қатып былай деді:
Сол жерде Һаронның арнайы киімдерін шешіп, ұлы Елазарға кигіз.
Сонда Мұса Һаронның үстінен арнайы киімін шешіп алып, оның ұлы Елазарға кигізді.
Һарон сол таудың басында қайтыс болды.
Жамағат Һаронның қайтыс болғанын білгенде, бүкіл Исраил халқы оны отыз күн бойы жоқтап аза тұтты.
Сонда исраилдіктер Жаратқан Иеге: «Егер осы халықты біздің қолымызға тапсырсаң, онда біз олардың қалаларын Өзіңе бағыштап, толығымен құртатын боламыз», — деген ант берді.
Жаратқан Ие исраилдіктердің өтініштеріне құлақ салып, қанахандықтарды олардың қолдарына тапсырды.
Содан осы жер Хорма (Құрту) деп аталып кетті.
Жолшыбай халықтың шыдамы таусылып,
Құдайға және Мұсаға қарсы сөйлеп: «Бізді не үшін Мысырдан алып шықтыңдар? Мына иен далада қырылуымыз үшін бе? Жейтін нан, ішетін суымыз жоқ! Әлгі жеп жүрген жиренішті тамағымыздан әбден мезі болдық!» — деді.
Содан Мұса халық үшін өтініп сиынды.
Елсіз даладан халық Матанаға,
Бамоттан олар Моаб еліндегі алқапқа көшіп барды.
Сол маңайдағы Писга тауы құлазыған далаға тіреліп тұр.
Яхас деген жерге жетіп, исраилдіктермен шайқасты.
Кейін Мұса Жазер қаласына барлаушылар жіберді.
Исраил жасағы оған қарасты елді мекендерді басып алып, сондағы аморлықтардың жерін де иемденді.
Бұдан кейін исраилдіктер бұрылып, Башан аймағына баратын жолмен жоғары қарай өрледі.
Содан соң исраилдіктер көшіп барып, Иерихон қаласына қарама-қарсы, Иордан өзенінің бойындағы Моабтың елсіз алқаптарына орналасты.
Исраилдің аморлықтарға не істегені туралы (Моаб халқының патшасы) Сипор ұлы Балақ хабардар болатын.
Олар енді қасымызға қоныстанып жатыр.
Өтінемін, келіп, сол халықты қарғап беріңіз.
Себебі сіз кімге бата берсеңіз, соның жарылқанатынын, ал кімді қарғасаңыз, соның қарғысқа ұшырайтынын білеміз».
Содан Моабтың әміршілері Балағамның қасында қалды.
Түнде Құдай Балағамға келіп тіл қатып: — Мына қасыңдағы адамдарың кім? — деп сұрады.
Балағам: — Моаб патшасы Сипор ұлы Балақ маған мынадай сәлем жіберді:
Келіп, оларды қарғап беріңіз.
Ертеңіне таңертең Балағам орнынан тұрып, Балақтың жіберген әміршілеріне былай деді: «Елдеріңізге қайта беріңіздер.
Өйткені Жаратқан Ие маған сіздерге ілесіп жолға шығуға рұқсат берген жоқ».
Сонда Балақ Балағамға бұлардан да қадірлі әрі көбірек әміршілерін жіберді.
Олар Балағамға келіп, былай деді: — Сипор ұлы Балақтан сізге дұғай сәлем.
Еш нәрсе де сіздің маған келуіңізге бөгет болмасын!
Өтінемін, тек келіп, ана халықты қарғап берсеңіз екен.
Балағам Балақтың жіберген адамдарына мынадай жауап қайырды: — Балақ маған сарайын алтын-күміске толтырып берсе де, мен Құдайым Жаратқан Иенің бұйрығына қарсы шығып, не үлкен, не майда-шүйде еш нәрсені де өздігімнен істей алмаймын.
Сіздер де бүгін осында түнеп шығыңыздар.
Түнде Құдай тағы да Балағаммен кездесіп: «Мына адамдар сені шақыруға келген соң жолға жиналып, оларға еріп бара бер.
Балағам таңертең тұрып, мәші есегін ерттеп, мініп алды да, Моабтың әміршілеріне ілесіп сапарға аттанды.
Балағам екі қызметшісін ертіп жол жүріп бара жатқанда,
оның астындағы мәші есегі Жаратқан Иенің періштесінің қолына жалаң семсер ұстап жолда тұрғанын көрді.
Ал Балағам оны ұрғылап, жолға қайтарды.
Соқпақтың екі жағынан да дуалдар қоршап тұрды.
Есек Жаратқан Иенің періштесін көріп, дуалға жабыса ығысып, Балағамның аяғын қысып тастады.
Балағам жануарды қайтадан ұрғылады.
Ал Жаратқан Иенің періштесі алға жылжып, не оңға да, не солға да бұрылып өтуге мұрша бермейтін бір тар жерге келіп тұрып алды.
Жаратқан Иенің періштесін көрген мәші есек жерге жата кетті.
Бұдан Балағамды ашу кернеп, есегін таяғымен ұра бастады.
Сонда Жаратқан Ие мәшіге тіл бітіріп, ол: — Мені үш рет қатарынан ұрып-соғатындай саған не жаздым? — деп сұрады.
Балағам есекке: — Мені келеке қылғаның үшін.
Сонда Жаратқан Ие Балағамның көзін ашып, ол Жаратқан Иенің періштесінің қолына жалаң семсер ұстап жолда тұрғанын көрді.
Періште оған: — Не себептен сен мәші есегіңді үш рет қатарынан ұрып-соқтың? Мен өзім бөгет болу үшін саған қарсы шыққан едім.
Ал есегің мені көріп, үш рет қатарынан менен жалтарды.
Бірақ Жаратқан Иенің періштесі: — Мына адамдарға ілесіп бара бер.
Осылай Балағам Балақтың әміршілеріне ілесіп кете берді.
Ал Балағам оған: — Міне, қасыңызға келдім ғой.
Сонымен Балағам Балақ патшаға еріп Кирият-Хусотқа барды.
Балақ оның айтқанын орындады.
Балағам: — Жаратқан Ие маған не бұйырса, дәл соны ғана айтуым қажет емес пе? — деп жауап берді.
Сол жерден оларды қарғап беріңізші, — деді де,
Балақ: — Жаратқан Ие не деді? — деп сұрады.
Қайта, ол елсіз далаға қарай бет-жүзін бұрып қарады.
Балағам көз тастап, рулары бойынша қатар-қатар тұрақтаған исраилдіктерді көрген кезде, оған Құдайдың Рухы қонды да,
Лезде өз жөніңе тайып тұр! Сені молынан сыйлаймын деген едім.
Сонда Балағам Балаққа мына жауапты қайырды: — Маған жіберген елшілеріңе-ақ былай деп айтпап па едім:
Балақ маған сарайын алтын-күміске толтырып берсе де, мен Жаратқан Иенің бұйрығына қарсы шығып, не жақсы, не жаман болсын, еш нәрсені де өздігімнен істей алмаймын.
Осыны айтып болғанда Балағам орнынан тұрып, еліне қайтып кетті.
Балақ та өз жағына жөнелді.
Бұлар халықты өздерінің жалған тәңірлеріне арнаған құрбандықтарына шақырған еді.
Исраилдіктер солардан дайындалған тамақты жеп, моабтықтардың жалған тәңірлеріне иіліп табынды.
Адам онысын кездесу шатырының кіреберісі алдында қайғырып зарлап тұрған Мұса мен бүкіл исраилдік жамағаттың көз алдында істеді.
Найза еркекті тесіп өтіп, әйелдің ішіне қадалды.
Себебі ол қызмет еткен Құдайының абыройын жан сала қорғап, Исраил халқын күнәларының арамдығынан тазартты».
Мадияндық әйелмен бірге өлтірілген исраилдіктің есімі — Салу ұлы Зімри.
Ол Шимон руындағы бір әулеттің басшысы еді.
Сол Хазба Пеғордағы оқиға үшін болған індет кезінде өлтірілді».
Сол індеттен кейін Жаратқан Ие Мұсаға және діни қызметкер Һарон ұлы Елазарға тіл қатып былай деді:
«Исраил қауымындағы шайқасқа жарамды, жасы жиырмаға толған не одан асқан барлық исраилдіктерді шыққан әулеттері бойынша түгендеп санап шығыңдар!»
Сонда Мұса мен діни қызметкер Елазар оларға былай деп жариялады:
Исраилдің тұңғыш ұлы Рубеннің ұлдарынан тараған ұрпақтардың әулеттері мыналар: Ханохтан ханохтықтар, Паллудан паллулықтар,
Олардың жалпы саны қырық үш мың жеті жүз отыз екендігі анықталды.
Паллудың ұлы Елияп болды.
Елияптың ұлдары: Немуел, Датан, Абирон.
Жаратқан Иеге мойынсұнбай, Мұса мен Һаронға қарсы шыққан Қорахтың сыбайластарының арасында осы Датан, Абирон атты қауым жетекшілері де болды.
Осылайша бұл адамдар басқаларға ескертетін мысал болды.
Шимонның ұлдарынан тараған ұрпақтардың әулеттері мыналар: Емуелден емуелдіктер, Яминнен яминдіктер, Яхиннен яхиндіктер,
Олардың жалпы саны жиырма екі мың екі жүз екендігі анықталды.
Ғадтың ұлдарынан тараған ұрпақтардың әулеттері мыналар: Сефоннан сефондықтар, Хагиден хагиліктер, Шуниден шуниліктер,
Бұлар Ғадтан тараған әулеттер.
Олардың жалпы саны қырық мың бес жүз екендігі анықталды.
Парестің ұрпақтары: Хесроннан хесрондықтар, Хамулдан хамулдықтар тарады.
Бұлар Яһудадан тараған әулеттер.
Олардың жалпы саны жетпіс алты мың бес жүз екендігі анықталды.
Исашардың ұлдарынан тараған ұрпақтардың әулеттері мыналар: Толадан толалықтар, Пуадан пуалықтар,
Олардың жалпы саны алпыс төрт мың үш жүз екендігі анықталды.
Забулонның ұлдарынан тараған ұрпақтардың әулеттері мыналар: Середтен середтіктер, Елоннан елондықтар, Яхлелден яхлелдіктер тарады.
Олардың жалпы саны алпыс мың бес жүз екендігі анықталды.
Манаса мен Ефрем есімді екі ұлы арқылы Жүсіптен тараған ұрпақтардың әулеттері мыналар:
Манасаның ұрпақтары: Махырдан махырлықтар тарады.
Шемидадан шемидалықтар, Хеферден хеферліктер тарады.
Хефер ұлы Салопахадтың ұлдары болмай, Махла, Ноға, Хоғла, Мылқа, Тирса есімді қыздары болды.
Бұлар Манасадан тараған әулеттер.
Олардың жалпы саны елу екі мың жеті жүз екендігі анықталды.
Ефремнің ұлдарынан тараған ұрпақтардың әулеттері мыналар: Шутелахтан шутелахтықтар, Бехерден бехерліктер, Таханнан тахандықтар,
Бұлар Ефремнен тараған әулеттер.
Олардың жалпы саны отыз екі мың бес жүз екендігі анықталды.
Буняминнің ұлдарынан тараған ұрпақтардың әулеттері мыналар: Беладан белалықтар, Ашбелден ашбелдіктер, Ахирамнан ахирамдықтар,
Шефуфамнан шефуфамдықтар, Хұфамнан хұфамдықтар тарады.
Бұлар Буняминнен тараған әулеттер.
Олардың жалпы саны қырық бес мың алты жүз екендігі анықталды.
Данның ұлдарынан тараған ұрпақтардың әулеттері мыналар: Шухамнан шухамдықтар тарады.
Дан руының барлығы шухамдықтар әулеті болды.
Олардың жалпы саны алпыс төрт мың төрт жүз екендігі анықталды.
Аширдің ұлдарынан тараған ұрпақтардың әулеттері мыналар: Имнадан имналықтар, Ишуиден ишуиліктер, Берияхтан берияхтықтар тарады.
Аширдің тағы Серах есімді қызы да болған.
Бұлар Аширден тараған әулеттер.
Олардың жалпы саны елу үш мың төрт жүз екендігі анықталды.
Нафталимнің ұлдарынан тараған ұрпақтардың әулеттері мыналар: Жахсиелден жахсиелдіктер, Гуниден гуниліктер,
Олардың жалпы саны қырық бес мың төрт жүз екендігі анықталды.
Әрбір мұралық жер үлкенірек және кішірек әулеттердің арасында жеребе арқылы бөлінетін болады».
Леуіліктерге тағы мынадай әулеттер де жататын еді: лібіниліктер, хеброндықтар, мәхлиліктер, мұшилықтар, қорахтықтар.
Қахаттан Ымрам тарады.
Ымрамның әйелінің есімі Иохебед болатын, ол да Мысыр елінде туған леуілік әйел еді.
Һаронның Надаб пен Әбиһу, Елазар мен Ітамар есімді ұлдары бар еді.
Сонымен Иерихон қаласына қарама-қарсы, Иордан өзенінің жағасындағы Моабтың елсіз алқаптарында Мұса мен діни қызметкер Елазар исраилдіктерді түгендеп санаған кезде санақтан өткендер, міне, осылар болды.
Олардың әкесі Салопахад Хефердің ұлы, Ғилақадтың немересі, Махырдың шөбересі еді, ол Жүсіптің ұлы Манасаның руына жататын.
Осы қыздар кездесу шатырының кіреберісінің маңына Мұсаның, діни қызметкер Елазардың, жетекшілердің және бүкіл жамағаттың алдына шығып, былай деп өтініш жасады:
«Әкеміз иен далада көз жұмған еді.
Соңынан ұл қалмады.
Артынан қалған ұлы жоқ болғандықтан, әкеміздің аты өз әулетінен өшіп қалуға тиіс пе? Сол себептен бізге әкеміздің ағайындарының арасынан мұралық жер үлестіріп берсеңіз екен».
Жаратқан Иенің Мұсаға берген жауабы мынау болды:
«Салопахадтың қыздары дұрыс айтады.
Оларға әкесінің ағайындарының арасынан, сөзсіз, мұралық жер үлестіріп беруің керек.
Әкелеріне тиесілі мұралық жерін қыздарына табыста.
Исраилдіктерге мынаны айт: егер біреу артынан ұл қалдырмай қайтыс болса, онда оның мұралық жерін қызына табыстаңдар.
Егер қызы да болмаса, онда мұралық жерін туған ағайындарына беріңдер.
Егер туған аға-інісі де болмаса, онда мұралық жерді қайтыс болған адамның әкесінің туған ағайындарына табыстаңдар.
Ал егер әкесінің туған аға-інісі де болмаса, онда мұралық жерді марқұмның әулетінің ішіндегі ең жақынының иелігіне беріңдер».
Жаратқан Иенің Мұсаға бұйырғанындай, бұл шешім исраилдіктерге арналған ереже болуға тиіс.
Соны көргеннен кейін ағаң Һарон сияқты сен де ата-бабаларыңның қасына жөнелесің.
Себебі қауым Сін атты елсіз далада Маған қарсы бас көтергенде, екеуің де Менің бұйрығыма бағынбай, жартастан су аққызған кезімде олардың алдында Мені қастерлеп, киелілігімді көрсетпедіңдер».
Мұса Жаратқан Иеге былай деп жауап берді:
Ешуаны діни қызметкер Елазардың және бүкіл жамағаттың алдына тұрғызып, олардың көз алдында оған міндетін өсиеттеп тапсыр.
Ешуа Менің, Жаратқан Иенің, еркін білу үшін діни қызметкер Елазардың алдында тұрсын.
Елазар «Нұр және Кемелділік» деген қасиетті жеребелер арқылы Жаратқан Иенің алдында Оның шешімін анықтасын.
Бұның бәрі Жаратқан Иенің Мұса арқылы білдірген еркі бойынша істелінді.
«Исраилдің үрім-бұтағына мына нұсқауды жеткіз: Маған өртелу арқылы ұсынатын ерекше тартуларың Өзіме ұнамды да хош иісті әрі тамақ іспетті.
Оларды белгілі мезгілдерде әкелуге мұқият болыңдар!
Бірінші тоқтыны таңертең, екіншісін кешке қарай шалып, өртеп ұсыныңдар.
Әрбір тоқтымен бірге сұйық тарту да ұсынылсын.
Сұйық тарту киелі орында Жаратқан Иеге арнап құйылып ұсынылсын.
Әр айдың бірінші күні Жаратқан Иеге арналған шалынып, түгелдей өртелетін құрбандық ретінде екі жас бұқа, бір қошқар, бір жасар жеті тоқты шалыңдар.
Бұлар Жаратқан Иеге түгелдей өртеліп ұсынылатын, хош иісті де ұнамды тартулар.
Жыл бойы, әр ай сайын шалынып, түгелдей өртелетін құрбандықтардың ұсынылу тәртібі осындай.
Әр айдың бірінші күні Жаратқан Иеге күнәнің құнын өтейтін құрбандық ретінде бір теке шалынсын.
Жыл сайынғы бірінші айдың он төртінші күні — Жаратқан Иеге бағышталған Құтқарылу мейрамы.
Мейрамның алғашқы күні Жаратқан Иеге бағышталған жиналыс өткізіңдер.
Сол күні еңбектеніп жұмыс істемеңдер.
Жаратқан Иеге түгелдей өртелетін құрбандық ретінде екі жас бұқа, бір қошқар, бір жылдық жеті еркек тоқты әкеліңдер.
Ал өздеріңнің жасаған күнәларыңның арамдығынан тазаруларың үшін тағы бір текені күнәнің құнын өтейтін құрбандыққа шалыңдар.
Оларды күн сайын түгелдей өртелетін құрбандықтар мен сұйық тартуларға қоса ұсыныңдар.
Ал жетінші күні Жаратқан Иеге бағышталған жиналыс өткізіңдер.
Жаратқан Иеге арнап түгелдей өртелетін, Оған ұнамды да хош иісті құрбандық ретінде екі жас бұқа, бір қошқар, бір жылдық жеті еркек тоқты шалыңдар.
Осы құрбандықтарға тиісті астық тартуын: әрбір бұқа үшін — пұттың оннан үш бөлігі, қошқар үшін — пұттың оннан екі бөлігі,
жеті тоқтының әрқайсысы үшін — пұттың оннан бір бөлігі мөлшеріндегі таңдаулы бидай ұнын зәйтүн майымен араластырып, ұсыныңдар.
Өздеріңнің жасаған күнәларыңның арамдығынан тазаруларың үшін тағы бір текені күнәнің құнын өтейтін құрбандыққа шалыңдар.
Құрбандықтардың барлығы да мінсіз болуы керек.
Жетінші айдың бірінші күні Жаратқан Иеге бағышталған жиналыс өткізіңдер.
Жаратқан Иеге ұнамды да хош иісті құрбандықтар ретінде бір жас бұқа, бір қошқар, бір жылдық жеті еркек тоқтыны шалып, түгелдей өртеп жіберіңдер.
Оларға тиісті астық тартуын: жас бұқа үшін — пұттың оннан үш бөлігі, қошқар үшін — пұттың оннан екі бөлігі
және жеті тоқтының әрқайсысы үшін — пұттың оннан бір бөлігі мөлшеріндегі таңдаулы бидай ұнын зәйтүн майымен араластырып, ұсыныңдар.
Ал жасаған күнәларыңның құнын өтеп, солардың арамдығынан тазаруларың үшін бір текені шалып ұсыныңдар.
Оларға тиісті астық тартуын: жас бұқа үшін — пұттың оннан үш бөлігі, қошқар үшін — пұттың оннан екі бөлігі,
Жетінші айдың он бесінші күні де Жаратқан Иеге бағышталған жиналыс өткізіп, сол күні еңбектеніп жұмыс істемеңдер.
Жеті күн бойы Жаратқан Иеге арнап мейрам өткізіңдер.
Сонда Жаратқан Иеге өртеу арқылы ұсынылатын хош иісті де ұнамды тарту ретінде он үш жас бұқа, екі қошқар және бір жылдық он төрт еркек тоқтыны құрбандыққа шалып, түгелдей өртеп жіберіңдер.
Оларға тиісті астық тартуын: он үш жас бұқаның әрқайсысы үшін — пұттың оннан үш бөлігі, екі қошқардың әрқайсысы үшін — пұттың оннан екі бөлігі,
Мейрамның екінші күні он екі жас бұқа, екі қошқар, бір жылдық он төрт еркек тоқтыны құрбандыққа шалып, ұсыныңдар.
Мейрамның төртінші күні он жас бұқа, екі қошқар және бір жылдық он еркек тоқтыны құрбандыққа шалып, ұсыныңдар.
Мейрамның алтыншы күні сегіз жас бұқа, екі қошқар, бір жылдық он төрт еркек тоқтыны құрбандыққа шалып, ұсыныңдар.
Өздеріңнің жасаған күнәларыңның құнын өтейтін құрбандыққа бір текені де шалып, ұсыныңдар.
Мейрамның жетінші күні жеті жас бұқа, екі қошқар және бір жылдық он төрт еркек тоқтыны құрбандыққа шалып, ұсыныңдар.
Мейрамның сегізінші күні салтанатты жиналыс өткізіңдер.
Жаратқан Иеге өртеу арқылы ұсынылатын хош иісті де ұнамды тарту ретінде бір жас бұқа, бір қошқар және бір жылдық жеті еркек тоқтыны құрбандыққа шалып, түгелдей өртеп жіберіңдер.
Белгіленген мейрамдарыңның кезінде аталып өткен құрбандықтар мен сый-тартуларды Жаратқан Иеге ұсыныңдар.
Мұса Жаратқан Иенің өзіне айтқандарының барлығын Исраилдің үрім-бұтағына жеткізіп айтып берді.
Ал егер әкесі сол туралы естіген күні қызына тыйым салса, онда қыздың берген анттары мен уәделерінің ешқайсысы күшінде қалмайды.
Қыздың әкесі тыйым салғандықтан, Жаратқан Ие қызды берген сертінен босатады.
Бірақ егер жесір немесе күйеуінен ажырасқан әйел ант етсе, я болмаса берген уәдесін сертпен байласа, онда сонысы күшінде қалады.
Ал егер күйеуі сол туралы естіген күні әйеліне тыйым салса, онда әйелдің ауызынан шыққан әрбір анты не серті күшінен айырылады.
Себебі ол сол туралы естіген күні үндемегені арқылы оларды бекітіп қойды.
Ал егер күйеуі (біраз уақыт өткеннен кейін ғана) тыйым салса, онда әйелінің осыған байланысты кінәсі күйеуінің мойнында болады».
Жаратқан Иенің ерлі-зайыптылар арасындағы және әке мен оның қолында тұрып жатқан бойжеткен қызының арасындағы қарым-қатынастар туралы Мұсаға берген ережелері, міне, осылар.
«Исраилдіктерді (жалған тәңірге табындырып күнәға батырғандары үшін) мадияндықтардан өшімді ал.
Содан соң өзің дүниеден өтіп ата-бабаларыңның қасына жөнелесің».
Сонда Мұса халыққа былай деп бұйырды: «Араларыңнан ер адамдарды қаруландырып жасаққа жіберуге дайындаңдар! Олар Мадиянға қарсы аттанып, олардан Жаратқан Иенің өшін алсын.
Исраилдің әрбір руынан жасаққа бір мың адамнан жіберіңдер!»
Сонда Исраилдің әулеттерінен әр рудан бір-бір мыңнан, шайқасқа қаруланып дайындалған он екі мың адам жиналды.
Сол өлгендердің арасында Мадиянның бес көсемі — Еуи, Рекем, Сур, Хур және Реба да болды.
Исраилдіктер Беғор ұлы Балағамды да семсермен өлтірді.
Исраилдік сарбаздар мадияндықтардың әйелдері мен балаларын қолға түсіріп, барлық табындарын, отарларын және өзге дүние-мүліктерін олжалап алды.
Бұдан кейін олардың тұрған барлық қалалары мен тұрақтарын өртеп жіберді.
Исраил жасағы қолға түскен барлық олжаны және тонап алғандарын: адамдар мен малдарды жинап алып,
бәрін де Иерихонға қарама-қарсы, Иордан жағалауындағы Моабтың елсіз алқаптарында қоныста тұрып жатқан Мұсаның, діни қызметкер Елазардың және исраилдіктердің бүкіл қауымының алдына алып келді.
Мұса, Елазар және қауымның жетекшілері оларды қарсы алуға қоныстың сыртына шықты.
Бірақ Мұса шайқастан қайтып келе жатқан жасақ басшыларына: мыңбасылар мен жүзбасыларға қатты ашуланып
былай деді: «Барлық әйелдерді тірі қалдырыпсыңдар ғой, бұларың қалай?
Бері қараңдар! Балағамның кеңесі бойынша Пеғордың маңында исраилдіктерді азғындыққа еліктіріп, олардың Жаратқан Иеге опасыздық жасауларына себепші болған солар емес пе еді?! Содан да Жаратқан Иенің халқының арасында індет жайылды ғой!
Енді барлық ұл балалардың және еркек көрген әйелдердің көздерін құртыңдар!
Бірақ әлі еркекпен жақындаспаған жас қыздарды өздеріңе тірі қалдырыңдар.
Барлық киімдеріңе, теріден, жүннен не ағаштан жасалған бұйымдарыңа да күнәдан тазарту рәсімін орындаңдар!» — деді.
Діни қызметкер Елазар шайқасқа қатысқандарға тағы мынаны айтты: «Жаратқан Иенің Мұса арқылы бұйырған заңының ережелері былай:
алтын, күміс, қола, темір, қалайы, қорғасыннан жасалған,
жалпы, отқа төзімді бұйымдардың барлығын отқа күйдіріп тазартыңдар.
Жетінші күні киімдеріңді жуыңдар, сонда тазарасыңдар.
Содан соң қонысқа қайтып келулеріңе болады».
«Өзің, діни қызметкер Елазар және қауымдағы әулеттердің басшылары қолға түскен тұтқындар мен мал басын санаңдар.
Содан соң қолға түскен олжаны шайқасқа қатысқандар мен қауымның қалған адамдарының арасында тең бөл.
Алайда алдымен сарбаздардың олжасына тиген адамдар, мүйізді ірі қара, есек және қой-ешкінің әрбір бес жүзінен біреуін Жаратқан Иенің үлесіне арнаңдар.
Сарбаздардың өздеріне тиген жартысынан Жаратқан Иеге бағыштаған осы үлестерін діни қызметкер Елазарға табыстаңдар!
Ал олжаның қалған исраилдіктерге тиген екінші жартысының: адамдар, мүйізді ірі қара, есек және қой-ешкінің, яғни барлық малдың әрбір елуінен біреуін Жаратқан Иенің үлесіне арнаңдар.
Мұса мен діни қызметкер Елазар Жаратқан Иенің Мұсаға берген бұйрығы бойынша істеді.
Сарбаздардың қолдарына түскен олжаның қалғанын есептегенде барлығы алты жүз жетпіс бес мың қой-ешкі,
жетпіс екі мың мүйізді ірі қара,
алпыс бір мың есек,
еркек көрмеген отыз екі мың қыз болды.
Олжаның шайқасқа қатысқандардың үлесіне тиген жартысы мынадай болды: қой-ешкіден — үш жүз отыз жеті мың бес жүз бас,
одан Жаратқан Иеге тиісті тартудың саны: алты жүз жетпіс бес.
Мүйізді ірі қара: отыз алты мың, одан Жаратқан Иеге тиісті тартудың саны: жетпіс екі.
Есек: отыз мың бес жүз, одан Жаратқан Иеге тиісті тартудың саны: алпыс бір.
Мұса Жаратқан Иеге тиісті тартуды діни қызметкер Елазарға табыстады.
Жаратқан Ие Мұсаға осыны бұйырған болатын.
Қауымға арналған осы үлес: үш жүз отыз жеті мың бес жүз қой-ешкі,
отыз алты мың мүйізді ірі қара,
отыз мың бес жүз есек,
әрі он алты мың тұтқын қыз болды.
Исраилдіктерге арналған олжаның осы жартысынан Мұса адам мен малдың елуден бірін алып, Жаратқан Иенің киелі шатырындағы күзет пен өзге де жұмыстарды атқарып жүрген леуіліктерге табыстады.
Содан соң жасақ басшылары: мыңбасылары мен жүзбасылары Мұсаның алдына келіп,
Мұса мен діни қызметкер Елазар алтыннан өрнектеп жасалған әр түрлі бұйымдардың барлығын да олардан қабылдап алды.
Мыңбасылар мен жүзбасылар Жаратқан Иеге тарту ретінде көтеріп ұсынған сол алтынның жалпы салмағы он алты мың жеті жүз елу мысқал болып шықты.
Сарбаздардың әрқайсысы олжаны өзі үшін алған болатын.
Сонымен Мұса мен діни қызметкер Елазар мыңбасылары мен жүзбасыларынан ұсынған алтындарын қабылдап алды.
Ал Рубен мен Ғад руларының малдары өте көп болатын.
Олар Жазер мен Ғилақад аймақтарын көргенде, бұлардың мал бағуға өте қолайлы жер екенін ұқты.
Сонда Ғад пен Рубеннің рубасылары Мұсаның, діни қызметкер Елазардың және қауым жетекшілерінің алдына келіп, былай деп өтініш жасады:
— Атарот, Дибон, Жазер, Нимрах, Хешебон, Елғале, Себам, Небо және Беғон аймақтарын
Жаратқан Ие Исраил халқы үшін басып алды.
Бізге марқабат етіп, осы жердің біздей пенделеріңіздің иелігіне берілуін бұйырсаңыз екен.
Бізді Иорданның арғы жағына өткізбей-ақ қойыңыз.
Жаратқан Иенің Өзі оларға табыстап отырған елге барудан исраилдіктерді неге айнытасыңдар?
Сонда олар Ешқол аңғарына дейін өрлеп барып, жерді барлап келгеннен кейін исраилдіктерді Жаратқан Ие оларға табыстап отырған еліне кіруден айнытып жіберген болатын.
Содан Жаратқан Иенің қаһары лаулап, Ол ант етіп былай деді:
«Мысырдан шыққан мына адамдардың жасы жиырмаға толған не одан асқан ешбір адамы Мен Ыбырайым, Ысқақ және Жақыпқа ант еткен сол елді көре алмайды! Себебі олар Маған толықтай сеніп мойынсұнған жоқ.
Тек Кенездің ұрпағы Ефунне ұлы Халеп және Нұн ұлы Ешуа ғана сол елге кіреді.
Енді, міне, сендер — күнәкарлардың тұқымы өз әкелеріңнің орнын басып, Жаратқан Иенің Исраилге деген қаһарын олардан бетер өршітіп отырсыңдар!
Егер Жаратқан Иеге мойынсұнбай кететін болсаңдар, онда Ол халықты тағы да осы иен далада қалдырып, сендер бүкіл халықтың қырылып қалуына жауапты боласыңдар! —
Бірақ олар Мұсаға таяп келіп, былай деді: — Осы жерде біз малымызға қора, әйелдеріміз бен бала-шағамызға қала салып алайық.
Ал өзіміз қаруланып, басқа исраилдіктердің алдында жүріп, оларды жаңа мекендеріне алып баруға дайынбыз.
Бізге мұралық жер үлесіміз Иордан өзенінің осы шығыс жағынан тисе, онда біз Иорданның арғы жағынан және содан әрі қарай өзімізге мұралық жер алмаймыз.
Мұса оларға былай деп жауап берді: — Егер осы айтқандарыңды шынымен орындайтын болсаңдар, яғни, егер Жаратқан Иенің көз алдында шайқасқа қаруланған
бүкіл ел Жаратқан Иеге бағынып болған кезде сендер Жаратқан Ие мен Исраил халқының алдындағы міндеттеріңнен босатыласыңдар.
Біліп қойыңдар, онда осы күнәларыңның зардабын тартпай қоймайсыңдар.
Сонда ғадтықтар мен рубендіктер Мұсаға былай деп жауап берді: — Тақсыр, сіз қалай бұйырсаңыз, алдыңыздағы қызметшілеріңіз соны бұлжытпай орындаймыз!
Бала-шағамыз, әйелдеріміз әрі барлық малымыз осы жақта, Ғилақадтың қалаларында қалады.
Ал біздің бәріміз де шайқасқа қаруланып, өзіңіз әмір еткендей, Жаратқан Иенің алдында соғысу үшін арғы бетке өтеміз.
Мұнан кейін Мұса олар туралы діни қызметкер Елазарға, Нұн ұлы Ешуаға және исраилдік рубасыларына нұсқау беріп
былай деді: — Егер ғадтықтар мен рубендіктердің шайқасқа қаруланған адамдарының бәрі өздеріңмен бірге Жаратқан Иенің алдында Иордан өзенінен өтсе, онда сендер Қанахан елін өздеріңе бағындырып алған кезде оларға Ғилақад аймағын мұралық үлестері ретінде беріңдер.
Ал егер олар қаруланып сендермен бірге өтпесе, онда олардың мұралық жері өздеріңнің араларыңда Қанахан елінде болады.
Бұған ғадтықтар мен рубендіктер жауап беріп былай деді: — Жаратқан Иенің біздей пенделеріңізге берген әмірін бұлжытпай орындаймыз!
Ғадтықтар өздеріне тиген жерде Дибон, Атарот, Арогер,
Атарот-Шопан, Жазер, Жоқпеха,
Бет-Нимра, Бет-Харан атты бекіністі қалаларды, әрі отарларына мал қораларын салды.
Рубендіктер Хешебон, Елғале, Кириятаим,
Небо, Бағал-Меон, Симба атты қалаларды салды.
Мұса мен Һаронның бастауымен өз топтары бойынша Мысыр елінен шыққаннан кейін исраилдіктер көшіп-қонып жүрген сапарында төмендегі жерлер арқылы өтті.
Мұса Жаратқан Иенің бұйрығымен көшіп-қонып жүрген жолдарында өздері аялдаған жерлердің аттарын жазып алып отырды.
Солар мыналар еді:
Жаратқан Ие мысырлықтардың барлық тұңғыштарын қырғынға ұшыратқандықтан, олар сол күні тұңғыштарының мәйіттерін жерлеп жатты.
Себебі Жаратқан Ие олардың жалған тәңірлеріне Өзінің үкімін жүзеге асырған еді.
Исраилдіктер Рамсестен көшіп шығып, Соқотқа жетіп, қостарын тікті,
Халық Етамнан шығып, Бағал-Сефонның шығысындағы Пи-Һахиротқа қарай кері бұрылды да, Миғдолдың маңында аялдады.
Кейін олар Пи-Һахироттан шығып, Қамысты теңізден өтіп, арғы жақтағы иен далаға жетті.
Олар Етамның жанындағы айдаламен үш күн жол жүріп, Мараға барып аялдады;
Марадан шығып, Елимге жетіп тоқтады.
Сол шұратта он екі су көзі, жетпіс құрма ағашы болды.
Кейін халық Елимнен шығып, Қамысты теңіздің жағасына жетіп, қостарын тікті;
бұл жерден шығып, олар Сін атты елсіз далаға барып аялдады.
Допқадан шығып, Алушқа,
Алуштан шығып, Рефідимге жетіп тоқтады.
Сол жерде халық ішетін ауыз су болмады.
Олар Рефідимнен шығып, Синай атты елсіз далаға жетіп тұрақтады.
Бене-Яқаннан Хор-Агидгадқа,
содан Жотбатаға,
Жотбатадан Абронға барып тоқтады.
Аброннан шығып, Есион-Гәберге,
Сол аймақ Қадеш деп те аталады.
Бұл, исраилдіктердің Мысыр елінен шыққаннан кейінгі қырқыншы жылдың бесінші айының бірінші күні болды.
Дүние салғанда Һаронның жасы жүз жиырма үште еді.
Сол кезде Қанахан елінің оңтүстік (Негев) бөлігінде тұрып жатқан Арадтың қанахандық патшасы исраилдіктердің көшінің елге жақындап қалғаны туралы естіді.
Халық Һор тауынан шығып, Салмонаға,
одан Пунонға,
Пуноннан Оботқа,
Моаб елінің шекарасындағы Ие-Абаримге жетіп тоқтады.
Сол жерден олар Дибон-Ғадқа,
одан Алмон-Диблатаимға,
содан Абарим қыратындағы Небо тауына жетіп, қостарын тігіп тұрақтады.
Халық Абарим қыратынан шыққаннан кейін Иерихонға қарама-қарсы, Иордан өзенінің жағалауындағы Моабтың елсіз алқаптарына жетіп қонды.
Сонда олар Моабтың елсіз алқаптарында Иордан өзенін бойлап Бет-Ешимоттан Әбел-Ситтимге дейінгі аралықта жайғасты.
Жаратқан Ие сол жерде, Иерихонға қарама-қарсы, Иорданның жағалауындағы Моабтың елсіз алқаптарында, Мұсаға тіл қатып былай деді:
«Исраилдіктерге мынаны айт: Сендер Иордан өзенінен өтіп, Қанахан еліне кірген кезде
елде тұрып жатқандардың барлығын қуып шығып, олардың ойып жасаған және балқытып құйған тәңір мүсіндерінің бәрін де жойып, жоқ қылыңдар! Биіктеу жерлердегі табыну орындарын да талқандап қиратыңдар!
Елді иемденіп, сонда қоныстаныңдар, себебі Мен сол елді сендердің иеліктеріңе беріп қойғанмын.
Оның жерін жеребе тастап әулеттерің бойынша өзара бөлісіп алыңдар.
Жерді сендердің ата-бабаларыңнан тараған руларың бойынша бөлісіп, мұралық меншіктерің ретінде иемденіп алыңдар.
Ал егер елдің тұрғындарын қуып жібермесеңдер, онда елде қалып қойғандары көздеріңе тікендей кіріп, денелеріңе жаңқадай қадалып, қоныстанған сол елдеріңде сендерге жәбір көрсететін болады.
Сонда Мен оларға істемек болғандарымды сендердің өз бастарыңа түсіремін».
«Исраилдіктерге мына бұйрықты жеткіз: Сендер Қанахан еліне кіргенде, мұралық меншіктерің болатын Қанахан елі мен оның шекаралары мынау болады:
Содан шекара Хасар-Адарға, одан әрі Асмонға қарай ұласып,
Асмоннан Мысырмен шекарадағы өзенге қарай бұрылып, сол арқылы үлкен теңізге дейін жетіп аяқталады.
Сендердің батыс шекараларың, міне, осы.
Солтүстік шекараларың үшін Жерорта теңізінен (солтүстіктегі) Һор тауына дейін,
ал Һор тауынан Лебо-Хаматқа дейін шек белгілеңдер.
Одан әрі шекара Сифронға қарай жалғасып, Хасар-Енанда бітеді.
Сендердің солтүстік шекараларың, міне, осы.
Шығыс шекараларың үшін Хасар-Енаннан оңтүстікке қарай Шефамға дейін шекара белгілеңдер.
Шекара Шефамнан Аинның шығысындағы Риблаға дейін созылып, Кінерет (яғни Ғалилея) көлінің шығысындағы қыраттардың үстімен өтеді.
Одан Иордан өзенінің бойымен Өлі теңізге дейін жетіп аяқталады.
Себебі Рубен, Ғад рулары және Манаса руының жартысы өздерінің меншікті жерлерін өз әулеттері бойынша
Иерихонның маңынан өтетін Иордан өзенінің шығыс жағынан алып қойды».
«Сендерге елді мұралық меншіктеріңе үлестіріп беретін адамдардың есімдері мыналар: діни қызметкер Елазар және Нұн ұлы Ешуа.
Елді үлестіріп беруге көмектесу үшін әрбір рудан бір-бір жетекшіден тағайындаңдар.
Сол адамдардың есімдері мыналар: Яһуда руынан Ефунне ұлы Халеп,
Шимон руынан Амихуд ұлы Самуил,
Бунямин руынан Қислон ұлы Елидад,
Дан руынан жетекшісі Жоғли ұлы Буки,
Жүсіптің ұлдарынан тараған екі рудан Манаса руынан жетекшісі Ефод ұлы Ханиел,
Ефрем руынан жетекшісі Шифтан ұлы Кемуел,
Забулон руынан жетекшісі Парнах ұлы Елзапан,
Исашар руынан жетекшісі Аззан ұлы Палтиел,
Ашир руынан жетекшісі Шеломи ұлы Ахихуд,
Нафталим руынан жетекшісі Амихуд ұлы Педахил».
Жаратқан Ие исраилдіктерге Қанахан елінде мұралық жерлерін үлестіріп беруге осы адамдарды тағайындады.
Леуіліктерге берілетін қалалардың қамалынан айнала мың шынтақ қашықтықта жатқан жердің барлығы сол қалаға тиісті жайылым болып саналсын.
Яғни қаланың сыртынан шығыс, оңтүстік, батыс, солтүстік жақтарының ұзындығы екі мың шынтақ болып табылатын үлкен төртбұрышты өлшеңдер.
Қаланың өзі соның ортасында орналассын.
Леуіліктерге тұруға берілетін қалалардың алтауы абайсызда кісі өлтіріп алған адамдарға арналған бас сауғалау қалалары болуға тиіс.
Соған қоса леуіліктерге тағы қырық екі қала беріңдер.
Ал барлығы леуіліктерге жайылым жерлерімен қоса қырық сегіз қала берулерің керек.
Демек, рулардың беретін қалаларының саны әрқайсысының алған мұралық жер үлесінің аумағына сай болсын».
Исраилдіктерге мынаны айт: Сендер Иордан өзенінен өтіп, Қанахан еліне кіргеннен кейін,
елден өздеріңе бірнеше қаланы біреуді абайсызда өлтіріп алған адам қашып барып, паналайтын бас сауғалау қаласы етіп белгілеңдер.
Сол қалалар кісі өлтіріп алған адам бас сауғалайтын пана болады.
Өздеріңе алты қаланы бас сауғалау қаласы етіп тағайындаңдар.
Оның үшеуі Иордан өзенінің шығыс жағында, үшеуі Қанахан елінің өзінде орналасатын болсын.
Бірақ егер сол адам бір кісіні темір құралмен ұрып өлтірген болса, онда оның кісі өлтіруші екені анық.
Оны өлімге кесу қажет.
Немесе, егер адамның қолында біреуді өлтіре алатындай тас болып, ол сонымен басқа адамды ұрып өлтірсе, онда оның кісі өлтіруші екені анық.
Не болмаса, егер адамның қолында біреуді өлтіре алатындай ағаш бұйым болып, ол сонымен басқа адамды ұрып өлтірсе, онда оның кісі өлтіруші екені анық.
Өлген кісінің жазалаушы туысқаны сондай адамға кездескен жерінде жазасын тартқызсын.
не болмаса анау өшігіп жұдырығымен соғып қалғаннан сол кісі өліп қалса, ондай адамды өлімге кесіңдер.
Оның кісі өлтіруші екені анық.
немесе адамды көрмей бір ауыр тасты абайсызда түсіріп алып, сол кісі өліп қалса және өлтірген адам оған жау болмаған, ешбір зияндық тілемеген болса,
Жамағат абайсызда кісі өлтіргенді жазалаушының қолынан құтқарып алсын әрі оны бұрынырақ өзі бас сауғалап барған қаласына қайтарсын.
Әлгі адамның тағайындалған бас діни қызметкер қайтыс болғанға дейін сол қалада тұра беруі қажет.
Ал егер кісі өлтірген адам бас сауғалау қаласынан өзге бір жаққа шықса,
Себебі абайсызда кісі өлтірген адам бас діни қызметкер қайтыс болғанға дейін сол қаладан шықпауға тиіс.
Өздерің мен барлық келер ұрпақтарың болашақта қай жерде тұрсаңдар да, сендер орындауға тиісті заң ережелері, міне, осылар.
Жалғыз бір ғана адамның куәлігі кісі өлтіргенді әшкерелеп, өлімге кесуге жеткіліксіз.
Бас сауғалау қаласына қашып барған адамға да бас діни қызметкер қайтыс болмай тұрып, құн төлетіп, өз мекеніне қайтуына жол бермеңдер!
Осы арқылы сендер өздерің тұрып жатқан елді арамданудан сақтайсыңдар.
Себебі өлтірілген кісінің төгілген қаны елді арамдайды.
Бір күні Ғилақад әулетінің басшылары — Жүсіптің немересі, Манасаның ұлы Махырдың ұрпақтары Мұсаның және Исраил халқының жетекшілері мен әулет басшыларының алдына келіп, былай деді:
Егер сол қыздар басқа рулық исраилдіктерге күйеуге шықса, онда олардың үлестері өз әулетіміздің мұралық меншігіне тиген жерден бөлініп, қыздың барған әулетінің жеріне қосылады.
Осылайша сол жер біздің жеребе арқылы иемденген үлесімізден алынып тасталады.
Жаратқан Иенің Мұса арқылы бұйырғанын Салопахадтың қыздары орындады.
Махла, Тирса, Хоғла, Мылқа, Ноға есімді осы қыздар әкелерінің ағайындарының ұлдарына күйеуге тиді.
Демек, олар Жүсіптің ұлы Манасадан тараған рудың ер адамдарына тұрмысқа шықты.
Жаратқан Иенің Иерихонға қарама-қарсы, Иорданның жағалауындағы Моабтың елсіз алқаптарында Мұса пайғамбар арқылы исраилдіктерге тапсырған заңдары мен ережелері, міне, осылар.
Исраилді билер басқарып тұрған заманда бірде елді аштық жайлады.
Сол адамның аты Елімәлік, әйелінікі Нағима, ал екі ұлы Махлон мен Хилион еді.
Олар ефраталықтар, Яһуда жеріндегі Бетлехем қаласының тұрғындары болатын.
Алайда күйеуі Елімәлік қайтыс болып, Нағима екі баласымен жесір қалды.
Нағиманың ұлдары Махлон мен Хилион да қайтыс болды.
Моаб елінде жүрген Нағима Жаратқан Ие Өзінің таңдап алған халқы Исраилді жарылқап, елде астықтың бітік шыққаны туралы естіді.
Содан Нағима екі келінін ертіп Моаб жерінен өз еліне кері қайтуға жиналды.
Сонымен олар уақытша тұрған мекенжайын тастап, Яһуданың жеріне қарай сапарға шықты.
Менің өзіме, марқұм ұлдарыма адал да мейірімді болып келдіңдер.
Лайым сендерге сол үшін Жаратқан Ие рақымын түсіре көрсін!
Ием сендерге жақсы күйеу мен жайлы баспана сыйлай көрсін! — деп батасын беріп, беттерінен сүйді.
Кері қайтыңдар, қарақтарым! Өзім енді күйеуге шығуға кәрімін.
Екеуі бұрынғыдан бетер зар еңіреп жылады.
Сен де оның ізімен кері қайтсаңшы, — деді.
Сіз қайда барсаңыз, мен де сонда барамын.
Қайда тұрсаңыз, мен де сонда тұрамын.
Қайда өлсеңіз, мен де сонда өліп, жерленемін.
Оған жеткенде, қала халқы толқып: — Ойбай-ау, мынау Нағима ғой?! — десті.
Сонда ол: — Мені Нағима («Бақытты») емес, Мара («Қайғылы») деп атаңдар, — деді.
— Себебі құдіреті шексіз Құдай маған қайғылы өмір бұйырды.
Сендер мені несіне «Бақытты» деп атайсыңдар? Жаратқан Ие маған қарсы шығып, құдіреті шексіз Құдай басыма бақытсыздық түсірді ғой.
Осылай Нағима моабтық келіні Рутпен бірге Моаб елінен қайта оралған еді.
Нағиманың марқұм күйеуі Елімәліктің Боғоз есімді аталас туысы бар еді.
Таң атқаннан бері еңбектеніп жүр, күркеде аз-ақ демалды, — деп жауап берді.
Содан Боғоз Рутқа тіл қатып: — Қызым, сөзіме құлақ сал.
Мен қызметші жігіттеріме саған тиіспеуге бұйырдым.
Шөлдегенде барып, олар толтырып қойған құмыралардан су іше бер, — деді.
Таңғалған Рут: — Қалайша сіз жат жерлік маған сондай қайырымдылықпен қарайсыз? — деп, Боғозға иіліп тағзым етті.
— Сенің күйеуің өлгеннен кейін енеңе қалай көмектескеніңді, әке-шешеңді, еліңді тастап, бұрын білмеген халық арасына көшіп келіп, бірге тұрып жатқаныңды мен түгелдей естіп білдім.
Осы істеген жақсылықтарың Жаратқан Иеден қайтсын! Сен Исраил сиынатын Құдай — Жаратқан Иенің қанаты астынан пана іздеп келдің.
Рут тойғанша жеп, артылып та қалды.
Қалай болғанда да оған ұрыспаңдар!
Соңында ол жинағанын бастырып, желге ұшырып қауызынан тазартқанда, бір үлкен себетке сыярдай арпа шықты.
— Өй, бүгін қайдан масақ тердің? Қайда жұмыс істедің? Саған оң көзімен қараған адамды Құдай жарылқасын! — деп енесі таңғалды.
енесі: — Тірілер мен өлгендерге қайырымын аямаған сол адамды Жаратқан Ие жарылқасын! — деді.
Содан соң: — Боғоз — жақын қайындарымыздың біреуі.
— Әлгі кісі маған егіні орылып біткенше қызметшілерінің соңынан жүріп, теруіме де рұқсат етті, — деді Рут.
Сонда Нағима: — Қызым, сол адамның қызметші қыздарымен бірге жүргенің жақсы болады.
Ол бүгін кеште қырманда арпасын ұшырып, тазартып жатыр екен.
Ішіп-жеп, көңілі көтерілген Боғоз үйілген астықтың шет жағына жатып, ұйықтап қалғаннан кейін, Рут білдіртпей жамылғысын аздап көтеріп, аяқ жағына жата кетті.
Түн ортасында Боғоз орнынан аударылып, шошып оянды.
— Өй, сен кімсің? — деп сұрады.
— Мен Рутпын ғой, мырза.
Енді уайымдамай-ақ қой, қарағым.
Мен өтінішіңді түгелдей орындаймын.
Бірақ менен де жақын қайның бар.
Бүгін осында түнеп шық.
Ертең сол адам саған әмеңгер болуға келіссе, онда жақсы, солай болсын.
Боғоз (өсек тарап кетпеу үшін): «Әйелдің қырманға келгенін ешкім білмесін», — деген еді.
Келіні оған сол адамның не істеп, не қойғанын түгелдей айтып беріп:
— Ол маған «Енеңе құр қол қайтпа» деп, мына алты себеттей арпаны беріп жіберді! — деп қосты.
Сонда енесі:
— Соңы немен бітерін білгенше тоса тұр, қызым.
Бұл кісі бүгін осы істі аяқтамай тыным таппайды, — деп түйді.
Ол қасына келіп, жайғасқаннан кейін
Боғоз қаланың он ақсақалын шақырып алып: «Қасымызға отырсаңыздар екен», — деп өтінді.
Соны сенің құлағыңа салғым келеді.
Ал бас тартсаң, ашығын айт, мен білейін.
— Туысы: — Жарайды, құнын төлеп, сатып алайын, — деді.
Сонда Боғоз: — Егер сен Нағимадан жерді сатып алсаң, онда марқұмның моабтық жесір келіні Руттың әмеңгері болып соған үйленесің.
Бұл өзімнің мұралық үлесіме нұқсан келтірмек.
Сонымен Боғоз айналасындағы ақсақалдар мен барлық жұртқа қарап былай деді: — Бүгін сіздер менің Нағимадан Елімәліктің, Хилионның және Махлонның бүкіл меншігін сатып алғандығыма куәсіздер.
Сіздер бүгін соған куәсіздер.
Осылай Боғоз той жасап Рутқа үйленді.
Жаратқан Иенің жарылқауымен Руттың аяғы ауырлап, ұл туды.
Нағима нәрестені қолына алып, бауырына басып, бағып-қақты.
Көрші әйелдер: «Бұл — Нағима үшін туылған ұл», — деп, оған Ғабит деген есім берді.
Ғабит Есейдің әкесі, Дәуіттің атасы болды.
Парес әулетінің тарау тегі мынау: Парестен Хесрон,
Хесроннан Рам, Рамнан Әминадап,
Әминадаптан Нағасон, Нағасоннан Салмон,
Салмоннан Боғоз, Боғоздан Ғабит,
Ғабиттен Есей, ал Есейден Дәуіт туды.